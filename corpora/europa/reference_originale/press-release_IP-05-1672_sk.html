					<p align="right"><b>IP/05/1672</b></p>
<p align="right">Brusel 21. decembra 2005</p>
<h1>
<a name="Heading4"></a><b>Európska komisia chce podporovať
ekologické vozidlá</b></h1>
<p><b><i>Európska komisia dnes navrhla nové právne predpisy,
ktoré majú prispieť k vytvoreniu trhu ekologických
vozidiel s cieľom znížiť znečisťujúce
látky v odvetví dopravy. Tým, že presadila, aby
orgány verejnej moci vyhradili štvrtinu ročných nákupov
ekologickým vozidlám, nové európske pravidlá
umožnia poskytnúť konštruktérom záruku, ktorú
potrebujú, aby vyvíjali tieto vozidlá pre širší
trh.</i></b></p>
<p>„<i>Vzhľadom na rastúce problémy so
znečistením v mestách a na neustále
zvyšovanie cien ropy je potrebné nájsť prostriedky na pomoc
automobilovému priemyslu, aby sa mohli vyrábať
ekologickejšie vozidlá</i>“ vyhlásil podpredseda Komisie a
komisár pre dopravu Jacques Barrot. Andris Piebalgs, komisár pre
energetiku, ktorý sa pripojil k návrhu smernice, dodal:
„<i>Tieto opatrenia napokon umožnia zvýšiť
energetickú účinnosť odvetvia dopravy, jedného
z najznečisťujúcich
a najnáročnejších pokiaľ ide
o energiu</i>“.</p>
<p>Vzhľadom na neustály rozvoj odvetvia dopravy a jeho
následky pokiaľ ide o znečistenie a závislosť
na rope, Komisia dnes zdôraz&#328;uje nutnosť rozvoja trhu
„ekologických vozidiel“. V Európskej únii
predstavuje cestná doprava približne jednu štvrtinu spotreby
energie a emisií CO<sub>2</sub>. Existuje značný
potenciál na zníženie emisií vozidiel a úsporu
energie. Potrebné technológie sú však stále
nákladnejšie ako technológie používané pri
výrobe tradičných vozidiel.</p>
<p>Preto sa Európska komisia rozhodla konať v prospech
vývoja novej generácie vozidiel, ktoré spotrebujú menej
energie a vyprodukujú menej znečisťujúcich látok.
V smernici sa ustanovuje, že verejné orgány (štát,
jednotky územnej samosprávy, verejnoprávne inštitúcie,
verejnoprávne podniky a prevádzkovatelia zmluvne zaviazaní
verejnými orgánmi poskytovať dopravné služby) budú
povinné prideliť minimálnu kvótu 25 % ročne
vynaložených prostriedkov na obstaranie (kúpa alebo lízing)
ťažkých vozidiel (ťažších ako 3,5 tony) na
„vozidlá, ktoré sú šetrnejšie
k životnému prostrediu“, ako sú definované
v európskej výkonnostnej norme
(EEV)<sup><b><a name="fnB1" href="#fn1">[1]</a></b></sup>. Medzi
ťažké vozidlá patria autobusy a väčšina
úžitkových vozidiel ako napríklad smetiarske
vozidlá.</p>
<p>Povinnosť kúpy ekologických vozidiel je najskôr
obmedzená na tieto kategórie vozidiel, ktorých podiely na trhu
verejných úradov sú vysoké (približne 6 %
pre nákladné autá a približne tretina pre
autobusy). Rastúci dopyt ekologických vozidiel pre túto
kategóriu vozidiel takto umožní podporovať ich vývoj
konštruktérmi: ide o spôsob, ako spraviť trh
rentabilnejším vytvorením dostatočného dopytu na
uskutočnenie úspor z rozsahu. Štúdie
uskutočnené Komisiou mimochodom dokázali pozitívny vplyv na
konkurencieschopnosť európskeho automobilového priemyslu. Ponuka
ekologických vozidiel konštruktérmi sa stane
dôležitým tromfom konkurencieschopnosti vzhľadom na
problémy so znečistením miest, s ktorými sa stretli vo
svete viaceré štáty s vysokým hospodárskym rastom.</p>
<p>Komisia v ďalšej fáze preskúma možnosť
rozšírenia povinnosti dodržiavať kvótu aj na iné
kategórie vozidiel.  Jedným z účinkov smernice bude
podporovanie vývoja vozidiel prispôsobených zmesiam
s vysokým obsahom biopalív (pozri <a
href="/rapid/pressReleasesAction.do?reference=IP/05/1546&format=HTML&aged=0&language=EN&guiLanguage=en">IP/05/1546</a>
na akčnom pláne o biomase). Ďalšími príkladmi
príslušných technológií sú zemný plyn, LPG
(skvapalnený ropný plyn), vodík, elektrický motor alebo
hybridný motor, ktorý kombinuje vznetový motor
a elektrický motor.</p>
<p>Tieto technológie boli podporované z európskych
prostriedkov prostredníctvom výskumných a rozvojových
programov a štrukturálnych fondov. Návrh Komisie sa teraz
postúpil Rade a Európskemu parlamentu v rámci procesu
spolurozhodovania. </p>
<p>Please see also : <a
href="/rapid/pressReleasesAction.do?reference=MEMO/05/495&format=HTML&aged=0&language=EN&guiLanguage=en">MEMO/05/495</a></p>
<hr><p><sup><b><a name="fn1" href="#fnB1">[1]</a></b></sup> Ako je definované
v smernici <a
href="http://eur-lex.europa.eu/LexUriServ/LexUriServ.do?uri=CELEX:32005L0055:EN:HTML">2005/55/EC</a>,
Ú. v. L 275/1, 20.10.2005.</p>


