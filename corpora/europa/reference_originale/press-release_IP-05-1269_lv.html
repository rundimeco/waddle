					<p align="right"><b>IP/05/1269</b></p>
<p align="right">Briselē, 2005. gada 13. oktobrī</p>
<h1>
<a name="Heading4"></a><b>Elektroniskie sakari: Komisija uzsāk
tiesvedību pret deviņām dalībvalstīm, lai
nodrošinātu konkurences apstākļus
tirgū</b></h1>
<p><b><i>Beļģija, Čehija, Igaunija, Kipra, Latvija, Luksemburga,
Malta, Polija un Slovēnija ir valstis, pret kurām tiks vērsta
jauna Eiropas Komisijas pārkāpumu tiesvedības kārta
attiecībā uz ES telekomunikāciju noteikumiem. Eiropas Komisija
šodien nosūtīja brīdinājuma vēstuli tām
septiņām ES dalībvalstīm, kuras līdz šim nebija
informējušas Komisiju par elektronisko sakaru tirgus analīzi,
kā to pieprasa ES reglamentējošie noteikumi par elektroniskajiem
sakariem. Tirgus analīze ir paredzēta, lai nodrošinātu, ka
noteikumi tiek atjaunināti, lai pielāgotos izmaiņām
tirgū, un tiek piemēroti tikai tad, ja pastāv konkurences
trūkums. Saistības jāpiemēro tikai vadošiem
operatoriem. </i></b></p>
<p><b><i>Dalībvalstis, uz kurām jaunā pārkāpumu
tiesvedības kārta attiecas šajā aspektā ir
Beļģija, Čehija, Igaunija, Kipra, Latvija, Luksemburga un Polija.
Brīdinājuma vēstules nosūtīšana saskaņā
ar EK Līguma 226. pantu (par dalībvalstu saistību
nepildīšanu) ir pārkāpumu tiesvedības pirmais posms.
Attiecīgo dalībvalstu rīcībā tagad ir divi
mēneši, lai kliedētu Komisijas bažas. Pārkāpumu
tiesvedība ir uzsākta arī pret Igauniju juridisko nepilnību
dēļ attiecībā uz tirgus definīciju un pārejas
režīmu; un pret Kipru un Slovēniju, kur valsts
telekomunikāciju regulatora neatkarība vēl neatbilst ES
tiesību prasībām. Numuru pārnesamības
pastāvīga trūkuma dēļ pārkāpumu
tiesvedība pret Maltu ir pārcelta uz otro posmu (argumentēts
atzinums).</i></b></p>
<p>„Kopējo ES noteikumu ieviešana ir būtisks
nosacījums, lai nodrošinātu, ka konkurence Eiropas elektronisko
sakaru tirgū var sniegt augstas kvalitātes preces un pakalpojumus, kas
ir būtiski izaugsmei un jaunu darba vietu radīšanai”,
sacīja informācijas sabiedrības un plašsaziņas
līdzekļu komisāre Viviane Reding. „25 valstu
regulatoru tirgus analīze mums vajadzīga arī, lai pamatoti
novērtētu reglamentējošos noteikumus, kad tos
pārskatīsim 2006. gadā. Tādēļ esmu
apņēmusies veikt nepieciešamos pasākumus, lai
pārliecinātos, ka dalībvalstis pilda savas saistības, cik
drīz vien iespējams.”</p>
<p>Elektroniskos sakarus reglamentējošie noteikumi ir spēkā
vairāk nekā divus gadus ES-15 un 17 mēnešus - ES-10.
Dalībvalstīm prasīja nodrošināt, lai to valsts
pārvaldes iestādes (VPI) veiktu pirmo analīzi par konkurences
stāvokli attiecīgajā tirgū, kā arī pārskatu
par attiecīgajā tirgū spēkā esošajiem noteikumiem
iespējami drīz pēc reglamentējošo noteikumu
stāšanās spēkā. Kaut arī tirgus analīzes
process dažās dalībvalstīs ir ievērojami virzījies
uz priekšu<sup><a name="fnB1" href="#fn1">[1]</a></sup>, tās
septiņas dalībvalstis, kurām šodien tika nosūtītas
brīdinājuma vēstules, vēl līdz septembra beigām
nebija informējušas Komisiju par nevienas tirgus analīzes
rezultātiem.</p>
<p>Komisija turpinās uzraudzīt situāciju arī tajās
dalībvalstīs, kuru VPI ir informējušas par nelielu tirgus
analīžu skaitu un kurās progress šķiet ļoti
lēns, veicot darbu citā tirgū.</p>
<p>Tajā pat laikā pārkāpumu tiesvedība
saistībā ar citiem jautājumiem ir uzsākta pret Igauniju
(tirgus un pārejas režīma definīcija), Kipru un
Slovēniju (regulatoru neatkarība), un vienā gadījumā
attiecībā uz Maltu (numuru pārnesamība) ir pieņemts
argumentēts atzinums, ar ko uzsāk pārkāpumu tiesvedības
otro posmu. Minētie pārkāpumi ir izklāstīti <a
href="/rapid/pressReleasesAction.do?reference=MEMO/05/372&format=HTML&aged=0&language=EN&guiLanguage=en">Memo/05/372</a>
</p>
<p>Pārkāpumu tiesvedības stāvokļa pilnīgs
pārskats ir pieejams Informācijas sabiedrības un
plašsaziņas līdzekļu ģenerāldirektorāta
īstenošanas un izpildes tīmekļa vietnē:</p>
<p><a
href="http://ec.europa.eu/information_society/policy/ecomm/implementation_enforcement/index_en.htm">http://ec.europa.eu/information_society/policy/ecomm/implementation_enforcement/index_en.htm</a>
</p>
<p><a
href="/rapid/pressReleasesAction.do?reference=MEMO/05/372&format=HTML&aged=0&language=EN&guiLanguage=en">Memo/05/372</a></p>
<hr><p><sup><a name="fn1" href="#fnB1">[1]</a></sup> 	Turpmākai
informācijai par tirgus analīzes procesu skat. 2005. gada
14. jūlija paziņojumu presei IP/05/926.</p>


