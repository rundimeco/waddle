					
<P><B>IP/00/1130</B>
<P>Brussel, 6/10/2000
<H3>
<P><B>Europees Sociaal Fonds : de Commissie keurt een programma voor de werkgelegenheid en de opleiding in Walloni</B><B>ë en in Brussel voor de komende zeven jaar goed</B></H3>
<P><I><B>De Commissie heeft een door het Europees Sociaal Fonds gefinancierd programma van 285 miljoen euro ten gunste van de beroepsopleiding en de werkgelegenheid in Walloni</B></I><I><B>ë en in Brussel (Franstalig) goedgekeurd. Het enig programmeringsdocument uit hoofd van doelstelling nr.3</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B> (EPD) is een van de programma's die thans voor alle lidstaten worden goedgekeurd voor de nieuwe programmeringsperiode van de Structuurfondsen, die loopt van 2000 tot 2006.</B></I>
<P>Bij de presentatie van deze beschikking heeft Anna Diamantopoulou, lid van de Europese Commissie belast met het werkgelegenheidsbeleid en sociale zaken, verklaard dat zij "zich verheugde over de vandaag vastgestelde beschikking tot goedkeuring van het enig programmeringsdocument dat het resultaat is van vijf maanden vruchtbare onderhandelingen tussen de bevoegde regionale autoriteiten en de Commissie. Hoewel de Belgische economie in het algemeen en de Waalse economie in het bijzonder opnieuw de weg naar de groei heeft ingeslagen, blijft de algemene situatie van de arbeidsmarkt nog voor te veel personen ontoereikend. Hoewel de werkloosheid afneemt, verdient een drastische versterking van het actieve en preventieve beleid op het gebied van de bestrijding van de werkloosheid alle aandacht. Bovendien treft de sociale en professionele uitsluiting een groot aantal vrouwen en mannen in Brussel en Wallonië en bestaat er ook een reëel gevaar dat een nieuwe bron van uitsluiting ontstaat tussen degenen die van de verbetering van de werkgelegenheid kunnen profiteren en degenen die aan de zijlijn blijven staan. Bijgevolg zal de helft van de financiële middelen van het EPD worden besteed aan een preventieve aanpak van de arbeidsmarkt."
<P>In lijn met de doelstellingen van het nationaal actieplan van België voor de werkgelegenheid stelt het enig programmeringsdocument vier prioriteiten vast:
<UL><P><LI>Een preventieve aanpak van de arbeidsmarkt (138 miljoen euro, oftewel 48% van de ESF-begroting). Deze prioriteit wil bijdragen aan de preventie en de bestrijding van de jeugdwerkloosheid en wil het aanbod voor een nieuwe start voor werkloze volwassenen ondersteunen om te vermijden dat zij afglijden naar langdurige werkloosheid. In dit perspectief zal deze prioriteit zich richten op jongeren, werkzoekende volwassenen en werkenden.
<P><LI>De bevordering van de reïntegratie op de arbeidsmarkt en de sociale integratie (111 miljoen euro, oftewel 39% van de ESF-begroting). Gezien de omvang van de langdurige werkloosheid is bijzondere aandacht besteed aan de bevordering van gelijke kansen voor iedereen bij de toegang tot de arbeidsmarkt, met name voor degenen die dreigen te worden uitgesloten.
<P><LI>Een verbetering van de opleidingsstelsels (15 miljoen euro, oftewel 5% van de ESF-begroting). Om het effect van het ESF via de eerste twee prioriteiten van dit EPD te vergroten is het van prioritair belang geacht om te investeren in de modernisering van de opleidings- en bijscholingsstelsels met het oog op de bevordering van een echt beleid voor levenslang leren voor iedereen.
<P><LI>De versterking van de gelijkheid van vrouwen en mannen op de arbeidsmarkt (15  miljoen euro, oftewel 5% van de ESF-begroting). Maatregelen om zowel vrouwen als mannen te helpen zullen horizontaal worden toegepast in het kader van de eerste 3 prioriteiten. Specifieke maatregelen die in hoofdzaak de toename van de participatie van vrouwen op de arbeidsmarkt beogen, zullen omvatten: de opleiding, met name de beroepskwalificatie en de werkervaring en de ontwikkeling van de kinderopvangmogelijkheden.
</UL><P>Dankzij deze maatregelen willen de Waalse en Brusselse autoriteiten de arbeidsparticipatie van vrouwen tijdens de volgende zeven jaar met 2 procentpunten verhogen, de jeugdwerkloosheid met 6 procentpunten verlagen en per jaar een opleidingscursus voorstellen aan ten minste 5% van alle werkenden. Dankzij de maatregelen van de eerste prioriteit zal een baan of een nieuwe start (zoals bijscholing of werkervaring) worden aangeboden aan alle jongeren binnen 6 maanden en aan alle volwassenen die hun baan verliezen binnen 12 maanden.
<P>De totale begroting van dit Waals en Brussels programma, dat in partnerschap tussen de drie bevoegde autoriteiten<sup><a name="file.tmp_Ref_2"><a href="#file.tmp_Foot_2">(2)</a></a></sup> zal worden beheerd en gecoördineerd, bedraagt 644 miljoen euro, waarvan 286 miljoen euro afkomstig is van de nationale overheid, 285 miljoen euro van de Europese Unie en 73 miljoen euro van andere bronnen. Met het specifiek EPD voor de provincie Henegouwen en dat voor de Duitstalige gemeenschap komt het gehele Waalse grondgebied in aanmerking voor kredieten van het ESF in het kader van doelstelling 3 of 1; bovendien komen ook de industriële regio van Luik en Verviers, de landelijke regio van Dinant en Philippeville, in het zuiden, en de probleemwijken van de regio Brussel in aanmerking voor steun uit hoofde van doelstelling 2. 
<P>Ingevolge de vandaag vastgestelde beschikking zal in het kader van de volgende fase van de procedure de komende weken door de beheersautoriteit (het Waalse gewest namens de bevoegde regeringen) bij de Europese Commissie ter informatie (dat betekent dat geen voorafgaande officiële goedkeuring is vereist) een 'aanvullende programmering' worden ingediend. Deze aanvulling zal nadere informatie over de verdeling van de kredieten verstrekken. Daarna zullen oproepen tot het indienen van voorstellen worden gepubliceerd voor de selectie van de projecten die nog dit jaar de maatregelen ten uitvoer zullen leggen.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>Het EPD zet de strategie, de prioriteiten, de doelstellingen en de verwachte voordelen van de activiteiten van de Structuurfondsen uiteen. Het geeft ook de modaliteiten voor het beheer, de follow-up en de evaluatie van de programma's in het veld aan.</I></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B>Het gaat om de regeringen van het Waalse gewest en de Franse gemeenschap en om het college van de Franse gemeenschapscommissie.</B></SUP>
