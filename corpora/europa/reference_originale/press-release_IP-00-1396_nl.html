					
<P><B>IP/00/1396</B>
<P>Brussel, 1 december 2000
<H3>
<P><B>Om kabeljauw, wijting en heek te beschermen, stelt de Commissie een aanzienlijke verlaging van de vangsten in 2001 voor</B></H3>
<P><I><B>De Europese Commissie heeft een voorstel aangenomen om de vangstmogelijkheden voor een aantal van de belangrijkste communautaire visbestanden voor volgend jaar aanzienlijk te verlagen. Met deze verlagingen van de totaal toelaatbare vangsten (TAC's) wordt gevolg gegeven aan onafhankelijke wetenschappelijke adviezen waarin ervoor is gewaarschuwd dat de kabeljauw- en wijtingbestanden in de Noordzee en ten westen van Schotland ernstig gevaar lopen in te storten. Ook het noordelijke heekbestand in de westelijke communautaire wateren loopt gevaar. De wetenschappers hebben gewaarschuwd dat de visserijdruk op deze drie bestanden aanzienlijk moet worden verlaagd. Deze verlagingen moeten ook gelden voor een aantal andere demersale (op de zeebodem levende) soorten die zich normaal in de nabijheid van kabeljauw, wijting en heek ophouden.</B></I>
<P>"Men kan er niet omheen: om te kunnen vissen, moet er vis zijn. De vissers hebben erkend dat zij hun kabeljauwquota niet kunnen opvissen en dat de bestanden opnieuw moeten worden opgebouwd. Daarvoor is een tweeledige aanpak vereist die voorziet in een aanzienlijke verlaging van de totale vangsten en in maatregelen om paaiende en jonge vis te beschermen", zo verklaarde Commissaris Fischler, die verantwoordelijk is voor landbouw, plattelandsontwikkeling en visserij. Het voorstel van de Commissie over de TAC's zal door de Raad van Visserijministers worden behandeld in zijn volgende vergadering op 14 december. De aanvullende maatregelen zullen begin volgend jaar, worden vastgesteld. De Commissie is ook voornemens om begin volgend jaar na meer overleg met vissers, wetenschappers en nationale overheden, verdere herstelplannen vast te stellen.
<P><B>Voorstellen voor 2001</B>
<UL><P><B>- Kabeljauw, wijting en heek</B>
<P>In overeenstemming met de aanbevelingen van de wetenschappers, zou de Commissie de visserijdruk op deze bestanden aanzienlijk willen verlagen ten opzichte van het niveau in de voorbije jaren. Dat betekent lage of zeer lage TAC's voor deze bestanden. Voor het noordelijke heekbestand, dat voorkomt in de wateren van het Skaggerak tot de Golf van Biskaje, stelt de Commissie voor 2001 een TAC van 11.000 ton voor, tegen 42.090 ton dit jaar, dit is een verlaging met 74 %. Voor kabeljauw ten westen van Schotland stelt de Commissie 3.300 ton voor, dit is een verlaging met 56 % ten opzichte van de TAC voor dit jaar van 7.480 ton. Een verlaging met 35 % wordt voorgesteld voor het wijtingbestand ten westen van Schotland, d.w.z. van 4.300 ton in 2000 tot 2.800 ton volgend jaar.
<P>Voor pelagische soorten zoals haring, makreel en horsmakreel en voor de pelagische soorten waarop de industriÃ«le visserij gebaseerd is - zandspiering, blauwe wijting en bepaalde sprotbestanden - stelt de Commissie voor de TAC's te handhaven op het niveau van vorig jaar (voor de andere autonome bestanden wordt verwezen naar de tabel in bijlage).
<P>De wijzigingen voor kabeljauw en wijting in de Noordzee zijn afhankelijk van de  uitkomst van het overleg met Noorwegen, dat deze bestanden samen met de Gemeenschap beheert. Dit overleg zou begin december afgerond moeten zijn.
<P><B>- Andere aanverwante bestanden</B>
<P>In de buurt van kabeljauw, wijting en heek houden zich een aantal andere bestanden op en vis daaruit kan derhalve worden meegevangen wanneer op de drie eerstgenoemde bestanden wordt gevist. Om de drie genoemde bestanden doeltreffend te beschermen, moet ook de visserij-intensiteit worden verminderd in alle visserijtakken waarin ze normaal worden meegevangen. Er bestaat geen onweerlegbare informatie over de precieze verbanden tussen de verschillende betrokken soorten. Op basis van de informatie waarover zij beschikt, stelt de Commissie echter voor om de visserij-inspanning met 20 % te verminderen voor de bestanden waarvoor analytische evaluaties beschikbaar zijn. Daartoe behoren koolvis, schol en tong. Voor schelvis ten westen van Schotland stelt de Commissie voor de visserijdruk te verlagen met 40 %.
<P>Voor sommige bestanden waarvoor geen analytische evaluatie beschikbaar is, worden voorzorgs-TAC's voorgesteld. Voor deze bestanden wordt, wanneer er een verband is met kabeljauw, wijting of heek, een verlaging van de visserijdruk met 20 % voorgesteld. Tot deze bestanden behoren onder meer Noorse kreeft, rog, tarbot en griet.
<P><B>- Diepwatersoorten</B>
<P>Om tegemoet te komen aan de bezorgdheid van de Internationale Raad voor het Onderzoek van de  Zee (ICES), stelt de Commissie, voor de eerste maal, TAC's voor een aantal diepwatersoorten voor. Deze traaggroeiende en bijzonder kwetsbare soorten worden, volgens de ICES, reeds voldoende bevist of zelfs overbevist. De TAC's zouden gelden voor de visserij in zowel communautaire als internationale wateren in het noordoostelijk deel van de  Atlantische Oceaan. De door de Commissie voorgestelde TAC's zouden leiden tot een vermindering met 20 % van de huidige visserijdruk op de betrokken bestanden. De berekeningen zijn gebaseerd op de aanvoergegevens voor elke betrokken soort van de laatste tien jaar.
<P><B>- Bestanden waarvoor er een overeenkomst met derde landen bestaat</B>
<P>Voor de groep bestanden waarvoor over de vaststelling van TAC's voor 2001 een overeenkomst met derde landen bestaat, met inbegrip van de bestanden die door de Gemeenschap en Noorwegen gezamenlijk worden beheerd, bevatten de voorstellen van de Commissie de tussen de partijen overeengekomen cijfers. Deze cijfers stroken volledig met de richtsnoeren die de Commissie bij het voorbereiden van de  rest van de voorstellen heeft gevolgd.
<P><B>- Technische maatregelen</B>
<P>De technische maatregelen die met ingang van 1 januari 2001 moeten worden toegepast, zijn in het voorstel van de Commissie opgenomen. Zij worden voorgesteld als tijdelijke afwijkingen of aanvullingen op de hoofdregels, in afwachting dat de overeenkomstige verordeningen worden aangepast. Deze maatregelen omvatten een verbod op de visserij op Oostzeekabeljauw in de zomer en een herziene minimumgrootte voor de aanvoer van schol.  De Commissie heeft zich neergelegd bij de argumenten tegen haar vroeger besluit om de minimumaanvoergrootte te verlagen tot 22 cm en stelt thans voor om deze grootte weer vast te stellen op 27 cm.
</UL><P><B>Een plan voor herstel van de meest uitgeputte bestanden opnieuw op te bouwen</B>
<P>De Commissie heeft reeds met vertegenwoordigers van nationale overheden, vissers en wetenschappers vergaderd om te bepalen welke maatregelen, naast de verlaging van de TAC's, kunnen worden genomen om de bestanden die het grootste gevaar lopen, opnieuw op te bouwen. Er is besloten om alle beschikbare wetenschappelijke gegevens onderling uit te wisselen om ervoor te zorgen dat deze maatregelen zo doelgericht en doeltreffend mogelijk zijn.
<P>Sommige van de maatregelen die worden overwogen, zijn bedoeld om de selectiviteit van de vistuigen voor het vangen van de soorten die het grootste gevaar lopen, te verbeteren door het gebruik van diverse voorzieningen zoals panelen met vierkante mazen, die het ontsnappen van ondermaatse vis vergemakkelijken. Andere voorzien in de beperking van de toegang van vissersvaartuigen tot bepaalde gebieden, ten einde de volwassen vis of jonge vis in kraamgebieden te beschermen.
<P>De medewerking van de vissers zal beslissend zijn voor de doeltreffendheid van deze maatregelen. Uiteindelijk kunnen alleen zij ervoor zorgen dat die maatregelen correct worden toegepast. De Commissie is zich zeer goed bewust van de problemen die sommige van deze maatregelen voor de vissers kunnen veroorzaken. Als niet wordt opgetreden, is het echter waarschijnlijk dat de bestanden die biologisch reeds in gevaar zijn, zullen instorten, waardoor ook andere bestanden snel uitgeput zullen raken doordat de visserij op deze bestanden zal overschakelen.
<P>Eerder dit jaar is begonnen met de tenuitvoerlegging van een herstelplan voor het kabeljauwbestand in de Ierse Zee. Dit plan, dat ten uitvoer is gelegd naar aanleiding van een advies van de Internationale Raad voor het Onderzoek van de Zee (ICES) over de hachelijke toestand van dit kabeljauwbestand, omvatte de invoering van een gesloten gebied gedurende het paaiseizoen (14 februari tot en met 30 april) en een reeks technische maatregelen om jonge vis de kans te geven uit trawlnetten te ontsnappen.
<P>De Commissie is voornemens aanvullende herstelplannen in te voeren vanaf begin volgend jaar, na meer overleg met de vissers, wetenschappers en de nationale overheden.
<P><B>Bijlage: Voorgestelde TAC's voor 2001 en verlaging ten opzichte van de TAC in 2000</B></P><P><TABLE BORDER WIDTH=80%><TR><TD></TD><TD>
<P><B>2000</B></TD><TD><B>2001</B></TD><TD><B>% </B>
<P><B>Verschil</B></TD></TR><TR><TD><B>Soorten</B></TD><TD><B>Zone </B></TD><TD><B>TAC's</B></TD><TD><B>Voorstellen</B></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD></TR><TR><TD>Ammodytidae</TD><TD>Zandspiering</TD><TD>IIa(1), Noordzee (1)</TD><TD>970.000</TD><TD>970.000</TD><TD>0</TD></TR><TR><TD>Clupea harengus</TD><TD>Haring</TD><TD>Vb (1), VIaN(2), VIb</TD><TD>41.340</TD><TD>30.660</TD><TD>-26</TD></TR><TR><TD>Clupea harengus</TD><TD>Haring</TD><TD>VIaS(1), VIIbc</TD><TD>13.900</TD><TD>13.900</TD><TD>0</TD></TR><TR><TD>Clupea harengus</TD><TD>Haring</TD><TD>VIa Clyde (1)</TD><TD>1.000</TD><TD>1.000</TD><TD>0</TD></TR><TR><TD>Clupea harengus</TD><TD>Haring</TD><TD>VIIa (1)</TD><TD>5.350</TD><TD>5.350</TD><TD>0</TD></TR><TR><TD>Clupea harengus</TD><TD>Haring</TD><TD>VIIe,f</TD><TD>1.000</TD><TD>1.000</TD><TD>0</TD></TR><TR><TD>Clupea harengus</TD><TD>Haring</TD><TD>VIIg,h,j,k (1)</TD><TD>21.000</TD><TD>17.900</TD><TD>-15</TD></TR><TR><TD>Engraulis encrasicolus</TD><TD>Ansjovis</TD><TD>VIII</TD><TD>33.000</TD><TD>33.000</TD><TD>0</TD></TR><TR><TD>Engraulis encrasicolus</TD><TD>Ansjovis</TD><TD>IX, X, CECAF 34.1.1 (1)</TD><TD>10.000</TD><TD>5.000</TD><TD>-50</TD></TR><TR><TD>Gadus morhua</TD><TD>Kabeljauw</TD><TD>Kattegat</TD><TD>7.000</TD><TD>6.200</TD><TD>-11</TD></TR><TR><TD>Gadus morhua</TD><TD>Kabeljauw</TD><TD>Vb (1), VI, XII, XIV</TD><TD>7.480</TD><TD>3.300</TD><TD>-56</TD></TR><TR><TD>Gadus morhua</TD><TD>Kabeljauw</TD><TD>VIIa</TD><TD>2.100</TD><TD>2.100</TD><TD>0</TD></TR><TR><TD>Gadus morhua</TD><TD>Kabeljauw</TD><TD>VIIb-k, VIII, IX, X, CECAF 34.1.1 (1)</TD><TD>16.000</TD><TD>6.100</TD><TD>-62</TD></TR><TR><TD>Lepidorhombus spp.</TD><TD>Schartong</TD><TD>IIa(1), Noordzee (1)</TD><TD>3.000</TD><TD>2.400</TD><TD>-20</TD></TR><TR><TD>Lepidorhombus spp.</TD><TD>Schartong</TD><TD>Vb (1), VI, XII, XIV</TD><TD>4.840</TD><TD>3.870</TD><TD>-20</TD></TR><TR><TD>Lepidorhombus spp.</TD><TD>Schartong</TD><TD>VII</TD><TD>17.920</TD><TD>11.150</TD><TD>-38</TD></TR><TR><TD>Lepidorhombus spp.</TD><TD>Schartong</TD><TD>VIII abde</TD><TD>2.080</TD><TD>1.240</TD><TD>-40</TD></TR><TR><TD>Lepidorhombus spp.</TD><TD>Schartong</TD><TD>VIIIc, IX, X, CECAF 34.1.1 (1)</TD><TD>5.000</TD><TD>4.000</TD><TD>-20</TD></TR><TR><TD>Limanda limanda and Platichthys flesus</TD><TD>Schar en bot</TD><TD>
<P>IIa (1) Noordzee (1)</TD><TD>30.070</TD><TD>24.060</TD><TD>-20</TD></TR><TR><TD>Lophiidae</TD><TD>Zeeduivel</TD><TD>IIa(1), Noordzee (1)</TD><TD>17.660</TD><TD>13.245</TD><TD>-25</TD></TR><TR><TD>Lophiidae</TD><TD>Zeeduivel</TD><TD>Vb (1), VI, XII, XIV</TD><TD>8.000</TD><TD>6.000</TD><TD>-25</TD></TR><TR><TD>Lophiidae</TD><TD>Zeeduivel</TD><TD>VII</TD><TD>23.000</TD><TD>17.650</TD><TD>-23</TD></TR><TR><TD>Lophiidae</TD><TD>Zeeduivel</TD><TD>VIIIabde</TD><TD>6.570</TD><TD>5.040</TD><TD>-23</TD></TR><TR><TD>Lophiidae</TD><TD>Zeeduivel</TD><TD>VIIIc, IX, X, CECAF 34.1.1 (1)</TD><TD>6.800</TD><TD>4.000</TD><TD>-41</TD></TR><TR><TD>Melanogrammus aeglefinus</TD><TD>Schelvis</TD><TD>Vb (1), VI, XII, XIV</TD><TD>19.000</TD><TD>11.500</TD><TD>-39</TD></TR><TR><TD>Melanogrammus aeglefinus</TD><TD>Schelvis</TD><TD>Ierse Zee, binnen  VII, VIII, IX, X, CECAF 34.1.1 (1) </TD><TD>3.400</TD><TD>1.700</TD><TD>-50</TD></TR><TR><TD>Melanogrammus aeglefinus</TD><TD>Schelvis</TD><TD>VII, VIII, IX, X, CECAF 34.1.1</TD><TD>13.200</TD><TD>4.500</TD><TD>-66</TD></TR><TR><TD>Merlangius merlangus</TD><TD>Wijting</TD><TD>Vb (1), VI, XII, XIV</TD><TD>4.300</TD><TD>2.800</TD><TD>-35</TD></TR><TR><TD>Merlangius merlangus</TD><TD>Wijting</TD><TD>VIIa</TD><TD>2.640</TD><TD>1.390</TD><TD>-47</TD></TR><TR><TD>Merlangius merlangus</TD><TD>Wijting</TD><TD>VIIb-k</TD><TD>22.500</TD><TD>14.800</TD><TD>-34</TD></TR><TR><TD>Merlangius merlangus</TD><TD>Wijting</TD><TD>VIII</TD><TD>7.000</TD><TD>5.600</TD><TD>-20</TD></TR><TR><TD>Merlangius merlangus</TD><TD>Wijting</TD><TD>IX, X, CECAF 34.1.1 (1)</TD><TD>2.640</TD><TD>2.100</TD><TD>-20</TD></TR></TABLE></P><P><TABLE BORDER WIDTH=80%><TR><TD>
<P>Merluccius merluccius</TD><TD>Heek</TD><TD>Skagerrak en Kattegat, IIIbcd (1)</TD><TD>1.270</TD><TD>330</TD><TD>-74</TD></TR><TR><TD>Merluccius merluccius</TD><TD>Heek</TD><TD>IIa (1), Noordzee</TD><TD>1.480</TD><TD>390</TD><TD>-74</TD></TR><TR><TD>Merluccius merluccius</TD><TD>Heek</TD><TD>Vb (1), VI, VII, XII, XIV</TD><TD>23.600</TD><TD>6.180</TD><TD>-74</TD></TR><TR><TD>Merluccius merluccius</TD><TD>Heek</TD><TD>VIIIabde</TD><TD>15.740</TD><TD>4.120</TD><TD>-74</TD></TR><TR><TD>Merluccius merluccius</TD><TD>Heek</TD><TD>VIIIc, IX, X, CECAF 34.1.1 (1)</TD><TD>8.500</TD><TD>8.900</TD><TD>5</TD></TR><TR><TD>Microstomus kitt & Glyptocephalus 
<P>cynoglossus</TD><TD>Tongschar en witje</TD><TD>IIa,Noordzee</TD><TD>12.000</TD><TD>9.600</TD><TD>-20</TD></TR><TR><TD></TD><TD></TD><TD></TD><TD></TD><TD></TD><TD></TD></TR><TR><TD>Micromesistius poutassou</TD><TD>Blauwe wijting</TD><TD>IIa (1), Noordzee (1)</TD><TD>50.000</TD><TD>50.000</TD><TD>0</TD></TR><TR><TD>Micromesistius poutassou</TD><TD>Blauwe wijting</TD><TD>VIIIabde</TD><TD>26.500</TD><TD>26.500</TD><TD>0</TD></TR><TR><TD>Micromesistius poutassou</TD><TD>Blauwe wijting</TD><TD>VIIIc, IX, X, CECAF 34.1.1 (1)</TD><TD>55.000</TD><TD>55.000</TD><TD>0</TD></TR><TR><TD>Nephrops norvegicus</TD><TD>Noorse kreeft</TD><TD>Skagerrak en Kattegat(1), IIIbcd (1)</TD><TD>5.000</TD><TD>4.000</TD><TD>-20</TD></TR><TR><TD>Nephrops norvegicus</TD><TD>Noorse kreeft</TD><TD>IIa (1), Noordzee (1)</TD><TD>17.200</TD><TD>13.760</TD><TD>-20</TD></TR><TR><TD>Nephrops norvegicus</TD><TD>Noorse kreeft</TD><TD>Vb (EG-wateren), VI</TD><TD>12.600</TD><TD>10.080</TD><TD>-20</TD></TR><TR><TD>Nephrops norvegicus</TD><TD>Noorse kreeft</TD><TD>VII</TD><TD>21.000</TD><TD>14.720</TD><TD>-20</TD></TR><TR><TD>Nephrops norvegicus</TD><TD>Noorse kreeft</TD><TD>VIIIabde</TD><TD>4.440</TD><TD>3.550</TD><TD>-20</TD></TR><TR><TD>Nephrops norvegicus</TD><TD>Noorse kreeft</TD><TD>VIIIc</TD><TD>800</TD><TD>640</TD><TD>-20</TD></TR><TR><TD>Nephrops norvegicus</TD><TD>Noorse kreeft</TD><TD>IX, X, CECAF 34.1.1 (1)</TD><TD>1.500</TD><TD>1.200</TD><TD>-20</TD></TR><TR><TD>Pleuronectes platessa</TD><TD>Schol</TD><TD>Kattegat</TD><TD>2.800</TD><TD>2.000</TD><TD>-29</TD></TR><TR><TD>Pleuronectes platessa</TD><TD>Schol</TD><TD>IIIbcd (1)</TD><TD>3.200</TD><TD>3.200</TD><TD>-29</TD></TR><TR><TD>Pleuronectes platessa</TD><TD>Schol</TD><TD>Vb (1), VI, XII, XIV</TD><TD>2.400</TD><TD>1.920</TD><TD>-20</TD></TR><TR><TD>Pleuronectes platessa</TD><TD>Schol</TD><TD>VIIa</TD><TD>2.400</TD><TD>1.500</TD><TD>-38</TD></TR><TR><TD>Pleuronectes platessa</TD><TD>Schol</TD><TD>VIIbc</TD><TD>300</TD><TD>240</TD><TD>-20</TD></TR><TR><TD>Pleuronectes platessa</TD><TD>Schol</TD><TD>VIIde</TD><TD>6.500</TD><TD>5.930</TD><TD>-9</TD></TR><TR><TD>Pleuronectes platessa</TD><TD>Schol</TD><TD>VIIfg</TD><TD>800</TD><TD>600</TD><TD>-25</TD></TR><TR><TD>Pleuronectes platessa</TD><TD>Schol</TD><TD>VIIhjk</TD><TD>1.350</TD><TD>1.080</TD><TD>-20</TD></TR><TR><TD>Pleuronectes platessa</TD><TD>Schol</TD><TD>VIII, IX, X, CECAF 34.1.1 (1)</TD><TD>700</TD><TD>560</TD><TD>-20</TD></TR><TR><TD>Psetta maxima & Scopthalmus rhombus</TD><TD>Tarbot en griet</TD><TD>IIa(1), Noordzee</TD><TD>9.000</TD><TD>7.200</TD><TD>-20</TD></TR><TR><TD>Rajidae</TD><TD>Roggen</TD><TD>IIa(1), Noordzee</TD><TD>6.060</TD><TD>4.848</TD><TD>-20</TD></TR><TR><TD>Solea solea</TD><TD>Tong</TD><TD>Skagerrak en Kattegat, IIIbcd (1)</TD><TD>950</TD><TD>650</TD><TD>-32</TD></TR><TR><TD>Solea solea</TD><TD>Tong</TD><TD>II, North Sea</TD><TD>22.000</TD><TD>17.700</TD><TD>-20</TD></TR><TR><TD>Solea solea</TD><TD>Tong</TD><TD>Vb (1), VI, XII, XIV</TD><TD>155</TD><TD>125</TD><TD>-19</TD></TR><TR><TD>Solea solea</TD><TD>Tong</TD><TD>VIIa</TD><TD>1.080</TD><TD>1.050</TD><TD>-3</TD></TR><TR><TD>Solea solea</TD><TD>Tong</TD><TD>VIIbc</TD><TD>100</TD><TD>80</TD><TD>-20</TD></TR><TR><TD>Solea solea</TD><TD>Tong</TD><TD>VIId</TD><TD>4.100</TD><TD>4.200</TD><TD>2</TD></TR><TR><TD>Solea solea</TD><TD>Tong</TD><TD>VIIe</TD><TD>660</TD><TD>600</TD><TD>-9</TD></TR><TR><TD>Solea solea</TD><TD>Tong</TD><TD>VIIfg</TD><TD>1.160</TD><TD>810</TD><TD>-30</TD></TR><TR><TD>Solea solea</TD><TD>Tong</TD><TD>VIIhjk</TD><TD>720</TD><TD>580</TD><TD>-19</TD></TR><TR><TD>Solea solea</TD><TD>Tong</TD><TD>VIIIab</TD><TD>5.800</TD><TD>5.800</TD><TD>0</TD></TR><TR><TD>Solea solea</TD><TD>Tong</TD><TD>VIIIcde, IX, X, CECAF 34.1.1 (1)</TD><TD>2.000</TD><TD>2.000</TD><TD>0</TD></TR></TABLE></P><P><TABLE BORDER WIDTH=80%><TR><TD>
<P>Sprattus sprattus</TD><TD>Sprot</TD><TD>IIa (1), Noordzee (1)</TD><TD>220.000</TD><TD>220.000</TD><TD>0</TD></TR><TR><TD>Sprattus sprattus</TD><TD>Sprot</TD><TD>VIIde</TD><TD>12.000</TD><TD>12.000</TD><TD>0</TD></TR><TR><TD>Trachurus spp.</TD><TD>Horsmakreel</TD><TD>IIa (1), Noordzee (1)</TD><TD>49.400</TD><TD>49.400</TD><TD>0</TD></TR><TR><TD>Trachurus spp.</TD><TD>Horsmakreel</TD><TD>Vb (1), VI, VII, VIIIabde, XII, XIV</TD><TD>233.000</TD><TD>233.000</TD><TD>0</TD></TR><TR><TD>Trachurus spp.</TD><TD>Horsmakreel</TD><TD>VIIIc, IX</TD><TD>68.000</TD><TD>68.000</TD><TD>0</TD></TR><TR><TD>Trachurus spp.</TD><TD>Horsmakreel</TD><TD>X, CECAF (1)</TD><TD>5.000</TD><TD>5.000</TD><TD>0</TD></TR><TR><TD>Trachurus spp.</TD><TD>Horsmakreel</TD><TD>CECAF (1) Madeira-archipel</TD><TD>2.000</TD><TD>2.000</TD><TD>0</TD></TR><TR><TD>Trachurus spp.</TD><TD>Horsmakreel</TD><TD>CECAF (1) Canarische eilanden</TD><TD>2.000</TD><TD>2.000</TD><TD>0</TD></TR></TABLE>
