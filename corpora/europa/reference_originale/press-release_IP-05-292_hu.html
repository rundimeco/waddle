					<p align="right"><b>IP/05/292</b></p>
<p align="right">Brüsszel, 2005. március 15.</p>
<h1>
<a name="Heading4"></a><b>Elhízási járvány: Markos
Kyprianou „akcióba lép”, mivel az adatok szerint egyre
több a túlsúlyos gyermek</b></h1>
<p><b><i>Markos Kyprianou, az Európai Bizottság
egészségügyi és fogyasztóvédelmi biztosa
„akcióba lépett” az ipari és fogyasztói
csoportokkal, az egészségügyi szakértőkkel és
politikai vezetőkkel együtt, hogy megbirkózzon Európa
elhízási járványával, mivel a ma
nyilvánosságra hozott számadatok szerint az EU-ban
körülbelül évi 400 000-rel növekszik a
túlsúlyos iskolás korú gyermekek száma. A
Nemzetközi Elhízásellenes Munkacsoporttól (International
Obesity Task Force, IOTF) származó adatok szerint az
Európában felmerülő elhízottsági probléma
mértékét valószínűleg a néhány
ország jelentéseiben szereplő csökkentett adatok
következtében becsülték alá, és az EU-ban
feltehetőleg több mint 200 millió felnőtt tekinthető
túlsúlyosnak vagy elhízottnak. – Az elhízottság
mértéke egyre növekszik, és Európa
„pocakosodása” lesújtó következményekkel
jár a közegészségügyet és az óriási
költségeket tekintve. A kontinensünk legalább annyira
súlyos elhízottsági járvánnyal néz szembe, mint
amilyennel Észak-Amerika küzd. Számomra különösen
riasztónak tűnik a túlsúlyos és elhízott
iskolás korú gyermekek számának a folyamatos
növekedése – mondta Kyprianou biztos. – Az EU
tevékenységi program, amelyet ma indítunk, Európa
hozzájárulása a fenti kihívással való
szembeszegüléshez. Az üzleti és a civil szférának,
valamint a kormánynak együtt kell működnie ahhoz, hogy meg
lehessen fékezni az elhízottság növekedését
gyermekeink körében.</i></b></p>
<p>Kyprianou biztos így folytatta: – <i>A program önkéntes
tevékenységre számít a következő területeken:
a fogyasztók tájékoztatása, a marketing és reklám,
a fizikai tevékenység promóciója, az
élelmiszer-összetétel és -adagolás. Remélem, hogy
az első kezdeményezésekre már 2006-ban sor kerül,
és ezek gyakorlati haszonnal járnak majd. Az igazi kihívás
az, hogy a ma elindított együttműködési folyamat
eredményes lesz-e</i>.</p>
<p>Az egyre általánosabban elhízottság,
különösen a fiatalok körében, riasztólag hatott az
egészségügyi szakértőkre. Az elhízottság
számos komoly betegség tekintetében kockázati
tényezőnek számít, beleértve a
szívbetegséget, a magas vérnyomást, a sztrókot, a
légzési zavarokat, az érrendszeri betegségeket és a
rák bizonyos fajtáit. Már eddig is az Európában
megfigyelhető elhízottsági járványt
hibáztatták a 2. típusú diabéteszben szenvedők
növekvő számáért. Európában többek
között a  rossz étrend és a mozgáshiány az
elkerülhető halál fő oka; becslések szerint az
egészségügyi kiadások 2–8 %-a az elhízottság
számlájára írható.</p>
<p>Az étrendet és fizikai tevékenységet érintő
európai cselekvési program az élelmiszeripar, a kiskereskedelem,
a vendéglátás, a reklámszakma, a fogyasztói szervezetek
és az egészségügyi civil szervezetek EU-szintű
kulcsfiguráit hozza össze. </p>
<p>A program első ülésére ma került sor a
következő alapító tagok részvételével: Markos
Kyprianou biztos, Mars Di Bartolomeo, Luxemburg
egészségügy-minisztere és Karl-Heinz Florenz európai
parlamenti képviselő, az Európai Parlament
környezetvédelmi, közegészségügyi és
élelmiszer-biztonsági bizottságának elnöke; részt
vettek ezenkívül az üzleti és a civil szféra, valamint
a közszektor szervezeteinek a képviselői is.</p>
<p>A következő hónapok során a program résztvevői
cselekvési terveket fognak benyújtani annak a
részletezésével, hogy milyen tevékenységeket fognak
végezni az egészségesebb táplálkozás
promóciója és az emberek rendszeresebb mozgásra
buzdítása érdekében. </p>
<p>Az EU program azt tűzi ki célul, hogy résztvevőinek a
tevékenysége révén támogatja a nemzeti és helyi
szintű kezdeményezéseket, valamint EU-szerte segít az
új kezdeményezések kialakításában. A program a
fórum szerepét is betölti majd, amelynek keretén belül
a résztvevők alaposan át tudják tanulmányozni
egymásnak az elhízottság elleni küzdelem körébe
tartozó tevékenységét, és beigazolódhat, hogy a
kötelezettségvállalásoknak sikerült-e ténylegesen
megfelelni.</p>
<p><b>További információk:</b><br>Az IOTF adatai, a ma
indított programmal kapcsolatos egyéb információk mellett, a
következő honlapon találhatók </p>
<p><a
href="http://ec.europa.eu/health/ph_determinants/life_style/nutrition/platform/launch_en.htm">http://ec.europa.eu/health/ph_determinants/life_style/nutrition/platform/launch_en.htm</a></p>
<p>A programról szóló további információkért
lásd még: <a
href="/rapid/pressReleasesAction.do?reference=IP/05/91&format=HTML&aged=0&language=EN&guiLanguage=fr">MEMO/05/91</a>
</p>

