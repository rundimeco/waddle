					
<P><B>IP/00/1006</B>
<P>Bruxelles, 13 settembre 2000 
<H3>
<P><B>Norme ecologiche per i carburanti: la Commissione apre una procedura d'infrazione contro Italia e Germania</B></H3>
<P><I><B>La Commissione europea ha deciso di emettere un parere motivato (seconda lettera di diffida) contro la Germania e l'Italia, dato che i due paesi hanno mancato di notificare le norme nazionali di recepimento della direttiva del 1999 sulle norme ecologiche per benzina e combustibile diesel. Il termine per il recepimento della direttiva </B></I><I><B>è scaduto il 1</B></I><I><B>° luglio 1999. La Commissione ha gi</B></I><I><B>à inviato ai due Stati membri lettere di notifica formale (prima lettera di diffida) nel novembre del 1999; poich</B></I><I><B>é nessuno dei due paesi vi ha dato risposta, la Commissione ha deciso di continuare la procedura.</B></I>
<P>Finalizzata alla protezione della salute e dell'ambiente, la direttiva sulle norme per i carburanti (direttiva 98/70/CE del Parlamento europeo e del Consiglio relativa alla qualità della benzina e del combustibile e recante modificazione della direttiva 93/12/CEE del Consiglio) stabilisce le specifiche tecniche per i carburanti destinati ai veicoli ad accensione comandata e per compressione. La direttiva introduce fra l'altro il divieto di commercializzare benzina contenente piombo e stabilisce norme per il combustibile diesel. Alla fine del 1999, la Commissione ha concesso all'Italia una deroga che autorizza la vendita della benzina contenente piombo sino al 1° gennaio 2002 (vedi IP/99/999). Ciò non influisce tuttavia sull'obbligo di dare recepimento alla direttiva nell'ordinamento giuridico nazionale entro il termine previsto. Anche le disposizioni oggetto di deroga devono quindi essere recepite entro il termine fissato, pur prevedendo una diversa data per l'introduzione del divieto di commercializzare la benzina contenente piombo.
