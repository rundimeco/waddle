					
<P><B>IP/00/1270</B>
<P>Bruxelles, 8 novembre 2000
<H3>
<P><B>Legislazione alimentare dalla fattoria alla tavola - Creazione dell'Autorit</B><B>à alimentare europea</B><B>:</B></H3>
<P><I><B>La Commissione europea ha adottato oggi una proposta di regolamento del Parlamento e del Consiglio, da adottare in codecisione, che stabilisce i principi e i requisiti di base della legislazione alimentare e che istituisce una Autorit</B></I><I><B>à alimentare europea (AAE).La proposta, presentata congiuntamente dal Commissario David Byrne, responsabile e della salute e della tutela dei consumatori, e dal Commissario Erkki Liikanen, responsabile in materia di politica delle imprese, </B></I><I><B>è la pietra angolare della strategia della Commissione per una politica alimentare lungimirante e preventiva che contempli l'intera catena alimentare, dalla fattoria alla forchetta. Suo principale obiettivo </B></I><I><B>è quello di costituire una base di garanzia di elevato livello di protezione della vita umana, assicurando nel contempo un funzionamento efficace del mercato interno. Il pacchetto contribuir</B></I><I><B>à non soltanto ad un elevato livello di tutela della salute dei consumatori nel campo della sicurezza alimentare, ma anche al ripristino e al mantenimento della fiducia dei consumatori negli alimenti. La Commissione ha deciso di attribuire all'AAE il personale e le risorse necessari per assicurarne il successo. Si prevede di disporre entro 3 anni di circa 250 effettivi e di un bilancio di circa </B></I><I><B>€40 milioni. Un riesame dei bisogni definitivi di personale e di bilancio verr</B></I><I><B>à allora effettuato per far s</B></I><I><B>ì che l'Autorit</B></I><I><B>à disponga delle risorse necessarie per essere pienamente operativa. I calcoli preliminari prevedono dimensioni di organico intorno a circa 330 effettivi. La Commissione avanzer</B></I><I><B>à successivamente una proposta relativa all'ubicazione dell'AAE.</B></I>
<P>"La sicurezza è l'ingrediente principale dei nostri alimenti. L'Europa deve rendersi garante di poter fornirla ai nostri consumatori. Il pacchetto legislativo intende vincere le debolezze del passato e porre la sicurezza alimentare saldamente in testa alla nostra agenda. La ben nutrita legislazione alimentare e la creazione dell'Autorità alimentare europea costituiscono i cardini, le effettive fondamenta su cui poggerà la nostra nuova politica della sicurezza alimentare", ha dichiarato David Byrne presentando la proposta.
<P>Byrne ha inoltre ribadito che "dobbiamo riconquistare la fiducia del pubblico nella capacità dell'industria alimentare e delle pubbliche autorità di garantire la sicurezza degli alimenti. La nuova legislazione alimentare stabilisce i principi e requisiti di base per la commercializzazione degli alimenti e per la garanzia di forniture alimentari sicure ai consumatori. Riguarderà anche la sicurezza dei mangimi animali, in particolare laddove siano possibili ripercussioni dirette o indirette sulla sicurezza alimentare. Un'Autorità alimentare ben dotata di risorse corrobora questo approccio mediante consulenze di alto livello scientificamente informate ai consumatori, all'industria, agli Stati membri, alla Commissione e al Parlamento europeo. Un elemento chiave dell'Autorità è lo strettissimo coinvolgimento delle autorità preposte alla sicurezza alimentare negli Stati membri, per agevolare l'individuazione tempestiva dei rischi emergenti ed evitare il diffondersi di messaggi confusi e contraddittori ai consumatori.
<P>Alla presentazione di tale legislazione il Commissario Liikanen ha dichiarato: "è di importanza fondamentale che nell'industria alimentare si applichino livelli qualitativi quanto mai elevati nell'interesse comune dei consumatori e dell'industria stessa. La nostra industria alimentare occupa circa 2.6 milioni di persone in Europa, con una produzione annua che supera i €600 miliardi. Un'industria alimentare che applichi i massimi livelli qualitativi di sicurezza alimentare continuerà a crescere, essere competitiva e produrre occupazione".
<P>L'odierna proposta di regolamento stabilisce principi e requisiti di base per la commercializzazione di generi alimentari e mangimi animali, la fornitura di alimenti sicuri e l'istituzione dell'Autorità alimentare quale strumento chiave per conseguire i nuovi obiettivi della legislazione alimentare. La normativa prevede procedure di gestione di crisi, amplifica il sistema di allarme rapido, stabilisce procedure volte ad impedire la commercializzazione di alimenti non sicuri ed impone alle imprese la responsabilità di immettere sul mercato generi alimentari e mangimi sicuri. Questo approccio globale ed integrato inaugura un nuovo approccio alla sicurezza alimentare. 
<P><B>Principi e requisiti generali in materia di legislazione alimentare</B>
<P>La proposta stabilisce principi e requisiti generali comuni della legislazione alimentare dell'UE, armonizzando approcci divergenti a livello sia nazionale che europeo. I principi guida oggi presentati formeranno la base di ogni futura revisione delle attuali e delle nuove proposte di legislazione alimentare. 
<P>Principali disposizioni della legge: 
<UL><P><LI>Definizione del termine "alimento":  alimento è ogni sostanza o prodotto destinato ad essere, o che si prevede sarà, ingerito da esseri umani.
<P><LI>Principi generali:  La legislazione alimentare persegue la protezione della vita umana, tenendo conto del principio precauzionale, la tutela degli interessi dei consumatori, la rintracciabilità dell'origine di alimenti e mangimi e la chiara definizione di responsabilità degli operatori dell'industria alimentare e dell'alimentazione animale, nonché delle pubbliche autorità. 
<P><LI>Requisiti della sicurezza di alimenti e mangimi Possono essere commercializzati soltanto alimenti sicuri, e sono considerati alimenti non sicuri quelli potenzialmente nocivi alla salute o inadatti al consumo umano o contaminati. Del pari, nessun mangime è commercializzato o somministrato ad animali per la produzione di alimenti di consumo umano se non soddisfa i requisiti di sicurezza dei mangimi. Gli operatori dell'industria alimentare e dell'alimentazione animale garantiscono il rispetto di tutte la fasi di produzione e distribuzione di cui sono responsabili.
</UL><P><B>Creazione dell'Autorit</B><B>à alimentare europea </B>
<P>L'Autorità alimentare europea darà attuazione dei principi e requisiti generali della legislazione alimentare e svolgerà un ruolo chiave nel miglioramento della tutela della salute umana e della fiducia dei consumatori. L'Autorità sarà un'entità giuridica separata dalle istituzioni europee. Il suo mandato è ampio e le permetterà di ottenere una visione d'insieme della catena alimentare e di produrre una base scientifica coerente alla politica e alla legislazione. L'AAE sarà pertanto responsabile di tutti gli aspetti che hanno un impatto diretto o indiretto con la sicurezza degli alimenti, con la salute e il benessere degli animali, con la salute delle piante e con la nutrizione. Fornirà inoltre pareri scientifici in merito ad ogni questione attinente agli organismi geneticamente modificati.
<P>L'AAE espleterà sei funzioni principali: 
<UL><P>(1) pareri scientifici indipendenti (su richiesta della Commissione, degli Stati membri, degli organismi alimentari nazionali e del Parlamento europeo)
<P>(2) consulenza su aspetti alimentari tecnici a sostegno di politica e legislazione in materia di sicurezza alimentare, nutrizione, salute e benessere degli animali e salute delle piante
<P>(3) raccolta e analisi di dati su schemi dietologici, esposizione, rischi ecc. per il monitoraggio della sicurezza alimentare nell'UE and 
</UL><P>(4) individuazione di rischi emergenti
<P>(45) funzionamento quotidiano del sistema di allarme rapido per alimenti e mangimi
<UL><P>(56) chiaro ruolo comunicativo per informare il pubblico circa tutti gli aspetti del suo mandato
</UL><P>Principale funzione dell'AAE sarà di fornire pareri scientifici indipendenti di massimo livello ed organizzare una rete di stretta cooperazione con organismi analoghi degli Stati membri. Svolgerà un ruolo fondamentale nella valutazione dei rischi insiti in tutte le attività relative ad alimenti e mangimi. 
<UL><P><B>Struttura organizzativa</B>
<UL><P><LI>Consiglio d'amministrazione
</UL></UL><P>L'Autorità sarà del tutto indipendente, trasparente nelle sue attività, di cui renderà conto a istituzioni democratiche. Il suo consiglio d'amministrazione sarà costituito da rappresentanti degli Stati membri, rappresentanti della Commissione, rappresentanti nominati dal Parlamento europeo e rappresentanti di altre parti interessate, fra cui consumatori e industria. Su proposta della Commissione, il consiglio d'amministrazione nomina il direttore per un periodo di 5 anni. 
<UL><P><LI>Foro consulente: 
</UL><P>L'AAE sarà assistita da un Foro consulente composto di quindici rappresentanti di organismi competenti degli Stati membri, cioè delle agenzie alimentari nazionali.
<UL><P><LI>Gruppi scientifici
</UL><P>I Gruppi scientifici sono composti da esperti scientifici indipendenti che hanno risposto ad un invito a manifestare interesse e che sono stati nominati dal Consiglio d'amministrazione. Saranno creati i seguenti gruppi <sup><a name="file.tmp_Ref_1"><a href="#file.tmp_Foot_1">(1)</a></a></sup>(footnote: replacing the current Scientific Steering Committee and five sectoral Scientific Committees): 
<UL><P><LI>il gruppo su additivi alimentari, aromi, additivi di lavorazione e materiali a contatto con gli alimenti; 
<P><LI>il gruppo su additivi e prodotti o sostanze utilizzati nell'alimentazione animale;
<P><LI>il gruppo su prodotti di protezione delle piante e loro residui;
<P><LI>il gruppo sugli organismi geneticamente modificati;
<P><LI>il gruppo su prodotti dietetici, nutrizione e allergie; 
<P><LI>il gruppo sui rischi biologici;
<P><LI>il gruppo sui contaminanti nella catena alimentare;
<P><LI>il gruppo sulla salute e il benessere degli animali.
</UL><P>Un comitato scientifico sarà responsabile del coordinamento generale necessario a garantire la coerenza della procedura relativa ai pareri scientifici. Il comitato si comporrà dei presidenti dei gruppi scientifici e di sei esperti indipendenti che non appartengono a nessuno dei gruppi. 
<UL><P><LI>Personale e bilancio 
</UL><P>L'AAE sarà finanziata dal bilancio comunitario e in piena fase operativa potrebbe, alla luce di un riesame, occupare circa 330 effettivi, compreso un consistente gruppo di esperti interni. Il suo bisogno di risorse sarà riesaminato entro 3 o 4 anni per stabilirne con maggiore precisione le effettive necessità alla luce dell'esperienza operativa. Si prevede che entro i prossimi tre anni l'Autorità occuperà circa 250 persone, con un bilancio pari a circa €40 milioni. L'AAE sarà inizialmente finanziata dal bilancio comunitario; verrà comunque esaminata la fattibilità di un finanziamento parziale mediante compensi per i servizi forniti.
<UL><P><B>Pareri scientifici contraddittori</B>
</UL><P>L'Autorità sarà tenuta ad essere vigile per garantire l'individuazione tempestiva di una potenziale fonte di contraddizioni fra i suoi pareri scientifici e quelli formulati da altri organismi aventi compiti analoghi. Un contributo principale alla soluzione dell'emergere di potenziali conflitti sarà l'organizzazione e l'efficace gestione di reti. Se individua una potenziale fonte di contraddizioni, l'AAE garantisce la condivisione di tutte le relative informazioni scientifiche. Se il conflitto coinvolge un organismo scientifico nazionale, l'AAE e tale organismo dovranno cooperare, in consultazione con il Foro consultivo, alla soluzione del conflitto o alla presentazione di un documento comune di chiarifica del contenzioso scientifico.  
<UL><P><B>Garantire l'indipendenza</B>
</UL><P>I membri del consiglio d'amministrazione, il Foro consultivo e gli scienziati dei gruppi devono agire in modo indipendente. A tal fine, sottoscrivono annualmente una dichiarazione di impegno e una dichiarazione di interesse. Ad ogni riunione, dichiarano eventuali speciali interessi suscettibili di recare pregiudizio alla loro indipendenza in relazione con i temi dell'ordine del giorno. 
<UL><P><B>Analisi e reti proattive</B>
</UL><P>D'importanza fondamentale per il ripristino della fiducia dei consumatori è il ruolo proattivo che l'Autorità dovrà svolgere in sede di raccolta e analisi di dati scientifici e altri dati pertinenti che consentano l'individuazione e l'allarme precoce in ordine all'emergere di rischi lungo la catena alimentare. L'AAE coordinerà la raccolta di dati di esposizione da una serie di programmi di monitoraggio. L'AAE collaborerà con le istituzioni scientifiche degli Stati membri e con il Centro comune di ricerca della Commissione per utilizzare al meglio la perizia disponibile. L'Autorità avrà il compito di organizzare reti pienamente integrate con le autorità, le università e gli istituti di ricerca degli Stati membri. Potrà commissionare attività scientifiche a breve termine qualora le sia richiesto di completare la base scientifica dei suoi pareri, nonché subappaltare taluni dei suoi compiti. 
<UL><P><B>Un ruolo speciale per quanto riguarda la comunicazione e la trasparenza</B>
</UL><P>L'Autorità comunicherà attivamente al pubblico informazioni circa il proprio lavoro e i risultati di quest'ultimo. L'informazione sarà obiettiva, attendibile e facilmente comprensibile al grande pubblico.
<P>L'AAE renderà pubblici i pareri del comitato scientifico e dei gruppi scientifici, comprese le opinioni minoritarie, come pure le dichiarazioni annuali di interesse e le dichiarazioni di interesse sottoscritte in relazione con i temi all'ordine del giorno delle riunioni e i risultati di studi e ricerche. Il consiglio d'amministrazione è autorizzato a tenere alcune delle sue riunioni in pubblico e può invitare rappresentanti dei consumatori ad assistere ad alcune delle attività dell'AAE. Garantisce inoltre un ampio accesso ai documenti in suo possesso.s 
<UL><P><B>Gestione di crisi: allarme rapido e programmazione della gestione di crisi</B>
</UL><P>La Commissione rimane responsabile dei provvedimenti di gestione di crisi e di provvedimenti di emergenza quali divieti di commercializzazione o imposizione di determinate condizioni di vendita. La proposta estende infatti a tutti gli alimenti, quale che ne sia il tipo o l'origine, le procedure di emergenza che attualmente esistono nel settore veterinario, e in base alle quali la Commissione può adottare un divieto, su iniziativa propria o su richiesta di uno Stato membro, in caso di grave rischio per la salute umana. Fra meno di 10 giorni lavorativi questi provvedimenti saranno riveduti dal comitato per la sicurezza alimentare e la salute animale, di recente creazione, nel quale confluiranno quattro degli attuali comitati permanenti. 
<P>Si è proposto di affidare all'AAE la gestione operativa del funzionamento quotidiano di un sistema di allarme rapido allargato per alimenti e mangimi che interessano gli Stati membri, la Commissione e l'AAE. Il nuovo sistema di allarme rapido riguarda quindi l'intera catena alimentare, aggiungendo i mangimi al suo campo d'applicazione. Il sistema si basa sull'obbligo dei membri di una rete di notificare all'AAE qualsiasi informazione relativa all'esistenza di un grave rischio diretto o indiretto per la salute umana derivante da alimenti o mangimi. I produttori di alimenti e di mangimi devono inoltre informare le rispettive autorità nazionali competenti se accertano che un prodotto presenta un grave rischio diretto o indiretto per la salute. Gli Stati membri devono trasmettere tutte queste informazioni all'rapid alert system AAE, come pure notificare tutti i provvedimenti adottati per limitare la commercializzazione di un prodotto, sia di origine UE che importato. L'AAE accerta se il prodotto in questione presenti un grave rischio, e in caso affermativo trasmette immediatamente l'informazione alle altre autorità attraverso la rete di allarme rapido. L'Autorità produce la necessaria perizia scientifica e tecnica per valutare le notifiche ricevute mediante il sistema quanto al loro impatto sulla salute e alla loro urgenza. L'Autorità presta inoltre, qualora necessario, la propria assistenza a livello di gestione di crisi. Insieme con l'AAE e gli Stati membri, la Commissione elabora un piano di gestione di crisi per gli alimenti e i mangimi. In caso di crisi, la Commissione organizza immediatamente un nucleo di crisi che coinvolge l'Autorità per quanto riguarda la necessaria consulenza scientifica e tecnica. Il nucleo di crisi raccoglie e vaglia tutte le relative informazioni e individua opzioni intese a impedire, ridurre o eliminare il rischio in modo rapido ed efficace. Il nucleo di crisi è inoltre incaricato di informare il pubblico in tempi di crisi. 
<P><B>Antefatto</B>
<P>Il Libro Bianco sulla Sicurezza alimentare del gennaio di quest'anno intendeva modernizzare la legislazione e produrre una serie di regole coerenti e trasparenti per rafforzare i controlli dalla fattoria alla tavola e potenziare le capacità del nostro sistema di consulenza scientifica. Le consultazioni pubbliche sul Libro Bianco e le reazioni del Parlamento europeo e del Consiglio dei ministri confermano che la creazione di un'Autorità alimentare scientificamente e tecnicamente competente è in genere considerata il modo più efficace per rispondere al crescente bisogno di una politica su basi solidamente scientifiche e rafforzare la fiducia dei consumatori.
<UL><P><B>Storia della consulenza scientifica nell'UE</B>
</UL><P>Cambiamenti radicali nell'organizzazione della consulenza scientifica sulla quale si basa la legislazione comunitaria sono stati introdotti per la prima volta nel 1997, in reazione alla crisi ESB. Il principio fondamentale della separazione della valutazione dalla gestione dei rischi è stato elaborato dalla comunicazione della Commissione dell'aprile 1997 e attuato da una decisione dell'ottobre 1997 che istituisce un comitato direttivo scientifico e 8 comitati scientifici specializzati. Nella stessa occasione, i principi di indipendenza, eccellenza e trasparenza sono stati introdotti come regole operative di base del funzionamento di tali comitati.
<P>L'esperienza pratica acquisita nell'attività di questi comitati negli anni passati ha mostrato carenze di capacità dell'attuale sistema che hanno condotto a gravi ritardi per quanto riguarda sia la fornitura dei pareri richiesti per le decisioni di gestione dei rischi che per l'autorizzazione di prodotti, processi e sostanze nell'ambito della normativa UE. In particolare, la carenza di perizia scientifica interna, in sede di lavoro preparatorio del compito effettivo di valutazione dei rischi da parte dei membri del comitato, è considerata dal Libro Bianco sulla Sicurezza alimentare (link) un ostacolo all'elaborazione di una consulenza rapida ed efficace.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B>  </B></SUP><SUP><B>In sostituzione dell'attuale Comitato direttivo scientifico e di cinque comitati scientifici settoriali</B></SUP>
