					<p align="right"><b>IP/05/1171</b></p>
<p align="right">Bruksela, dnia 21 września 2005 r.</p>
<h1>
<a name="Heading4"></a><b>Komisja Europejska przedstawia plany
przyszłego programu badawczego</b></h1>
<p><b><i>W dniu dzisiejszym Komisja Europejska określiła
szczegóły swojej propozycji nowego programu finansowania badań i
rozwoju w latach 2007-2013. Programy szczegółowe zaproponowane przez
Komisję wprowadzają w życie szeroki ogólny plan
zaproponowany przez Komisję w kwietniu 2005 roku, znany jako siódmy
program ramowy, składający się z czterech głównych
części: Współpraca, Pomysły, Ludzie i
Możliwości. Będą one przedmiotem dyskusji w Parlamencie
Europejskim przed podjęciem decyzji w ich sprawie przez Radę.
</i></b></p>
<p>„<i>Europa potrzebuje solidnych ram dla prowadzenia badań od roku
2007</i>” powiedział Janez Potočnik, Komisarz ds. nauki i
badań naukowych.<i> „Nasza propozycja ma sprostać potrzebom
Europy w  przyszłości. W chwili obecnej ważne jest przyznanie
wystarczających funduszy, aby umożliwić temu projektowi
osiągnięcie swojego celu, którym jest większa
konkurencyjność dla Europy i lepsza jakość życia jej
obywateli. Komisja podejmie wszystkie możliwe kroki, aby programy
mogły być realizowane w chwili zakończenia procesu
legislacyjnego.</i></p>
<p>Cztery główne programy szczegółowe zaproponowane w dniu
dzisiejszym to:</p>
<p><b><u>Współpraca</u></b>: Program szczegółowy
„Współpraca” powinien umożliwić zajęcie
czołowej pozycji w kluczowych obszarach nauki i technologii poprzez
wspieranie współpracy między uniwersytetami, przemysłem,
ośrodkami badawczymi i władzami publicznymi w całej Unii
Europejskiej, jak również z resztą świata.
Dziewięć proponowanych
tematów<sup><b><a name="fnB1" href="#fn1">[1]</a></b></sup> odpowiada
głównym dziedzinom postępu wiedzy i technologii, w których
należy wzmocnić jakość badań naukowych, tak aby
sprostać wyzwaniom natury społecznej, gospodarczej, przemysłowej
oraz w zakresie środowiska w Europie.</p>
<p><b><u>Pomysły</u></b>: Program „Pomysły” ustanowi
Europejską Radę ds. Badań Naukowych, paneuropejski mechanizm
mający na celu wspieranie prawdziwie twórczych naukowców,
inżynierów i uczonych. Ich ciekawość i głód wiedzy
pozwalają spodziewać się nieoczekiwanych i spektakularnych
odkryć, które mogą zmienić nasz sposób myślenia,
otworzyć nowe perspektywy postępu technologicznego oraz pomóc w
rozwiązaniu trwałych problemów społecznych bądź w
zakresie środowiska. </p>
<p><b><u>Ludzie</u></b>: Program „Ludzie” udzieli wsparcia na rzecz
zasobów ludzkich w nauce i badaniach w Europie, zarówno pod
względem jakościowym jak i ilościowym. Program powinien
skłaniać do wybierania kariery naukowej i zachęcać
naukowców do pozostania w Europie oraz przyciągnąć
najzdolniejsze umysły na kontynent. </p>
<p><b><u>Możliwości</u></b>: Program
„Możliwości” zwiększy możliwości badawcze i
innowacyjne w całej Europie. Zawiera on takie elementy jak nową
infrastrukturę badawczą, wspieranie małych i średnich
przedsiębiorstw, utworzenie „regionów wiedzy”, uwalnianie
potencjału badawczego w regionach konwergencji i w regionach najbardziej
oddalonych.</p>
<p>Komisja przyjęła również program wyznaczający
przyszłe kierunki rozwoju jej wewnętrznych instytucji badawczych, DG
<b><u>Wspólne Centrum Badawcze</u></b>. Ten program wzmocni
możliwości Wspólnego Centrum Badawczego (WCB) w zakresie
udzielenia solidnego naukowego i technicznego wsparcia dla służb
Komisji i Państw Członkowskich pozwalającego im na odpowiednie
przygotowanie do reagowania na nowe wyzwania związane z sytuacjami
zagrożenia, kryzysami oraz głównymi obszarami rozwoju
polityki.</p>
<p><a name="_Hlt114913432"></a><a name="_Hlt114913433"></a>Później w
ciągu roku Komisja Europejska przygotuje propozycję
odnoszącą się do zasad uczestnictwa w różnych
programach szczegółowych. Propozycje te w znacznym stopniu
przyczynią się do uproszczenia, którego podjęła
się Komisja i które sprawi, że program będzie bardziej
dostępny i jasny dla użytkowników. Dzisiejsza propozycja
dąży już w tym kierunku dzięki swojej prostej i jasnej
strukturze oraz redukcji rodzajów instrumentów finansowania.<br>Adres
strony internetowej DG ds. Badań:<br><a
href="http://ec.europa.eu/research/">http://ec.europa.eu/research/</a><br><a
href="http://ec.europa.eu/research/future/index_en.cfm">http://ec.europa.eu/research/future/index_en.cfm</a></p>
<p><a name="_Hlt114913528"></a><a name="_Hlt114913529"></a>Adres strony
internetowej DG Wspólne Centrum Badawcze:</p>
<p><a href="http://www.jrc.ec.europa.eu">http://www.jrc.ec.europa.eu</a></p>
<p>+ <a
href="/rapid/pressReleasesAction.do?reference=MEMO/05/335&format=HTML&aged=0&language=EN&guiLanguage=fr">MEMO/05/335</a>
– <a
href="/rapid/pressReleasesAction.do?reference=MEMO/05/336&format=HTML&aged=0&language=EN&guiLanguage=fr">MEMO/05/336</a></p>
<hr><p><sup><b><a name="fn1" href="#fnB1">[1]</a></b></sup> Zdrowie;
Żywność, rolnictwo i biotechnologia; Technologie
teleinformatyczne; Nanonauki, nanotechnologie, materiały i nowe technologie
produkcyjne; Energia; Środowisko (łącznie ze zmianami
klimatycznymi); Transport (łącznie z aeronautyką), Nauki
społeczno-ekonomiczne i humanistyczne; Bezpieczeństwo i
przestrzeń kosmiczna.</p>


