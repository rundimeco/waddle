					
<P><B>IP/00/1146</B>
<P>Bryssel, 11 lokakuuta 2000
<H3>
<P><B>Komissio valmistelee  valkoista kirjaa eurooppalaisesta hallintotavasta </B></H3>
<P><I><B>Komissio julkaisee vuoden 2001 puoliv</B></I><I><B>äliss</B></I><I><B>ä eurooppalaisesta hallintotavasta  valkoisen kirjan "Demokratian syvent</B></I><I><B>äminen Euroopan unionissa". Komission puheenjohtaja Romano Prodi ilmoitti asiasta jo 15. helmikuuta puhuessaan Euroopan parlamentille. T</B></I><I><B>än</B></I><I><B>ä</B></I><I><B>än hyv</B></I><I><B>äksytty ty</B></I><I><B>ösuunnitelma sis</B></I><I><B>ält</B></I><I><B>ä</B></I><I><B>ä kuusi keskeist</B></I><I><B>ä osa-aluetta.</B></I>
<P>Eurooppalaisen hallintotavan uusien muotojen edistäminen kuuluu komission toimikauden keskeisiin painopisteisiin. Hallintotapa määrittää ne säännöt, prosessit ja menettelyt, joihin hallinnon laatu Euroopan unionissa nojautuu eli vastuun, näkyvyyden, avoimuuden, yhteenkuuluvuuden ja tehokkuuden. Demokratia perustuu Euroopassa siihen, että toimeenpanovallan käyttäjät ovat vastuussa yleisillä vaaleilla valituille kansanedustuslaitoksille, mutta myös siihen, että kansalaiset osallistuvat aktiivisesti heitä koskevien päätösten valmisteluun ja täytäntöönpanoon. Tällainen hallintotavan käsite herättää miettimään unionin poliittisen järjestelmän rikkautta ja ainutlaatuisuutta ja selvittämään esimerkiksi toimivallan jakoa.
<P>Prodi korosti, miten tärkeänä hän pitää laajaa kuulemista ja pohdiskelua. Euroopan demokratiaa on uudistettava nyt, kun ajankohtaisia ovat laajentuminen, globalisaatio ja uudet viestintätekniikat, ja samalla on lisättävä kansalaisten mahdollisuuksia osallistua  yhteisten asioiden hoitoon. Viestimet voivat edistää tätä prosessia ratkaisevasti.
<P>Eurooppalaisesta hallintotavasta käytävällä keskustelulla on pyrittävä syventämään demokratiaa Euroopassa ja perustelemaan toimielinten asemaa. Hallinnon kaikkien tasojen - koko EU:n, jäsenvaltioiden ja paikallishallinnon - osallistuminen tähän keskusteluun on tarpeen. Komissio haluaa osallistua tähän keskusteluun julkaisemalla valkoisen kirjan, jota on tarkoitus jakaa laajasti ja jonka se toivoo kiinnostavan kaikkia yhteiskuntaelämän osapuolia.
<P>Komissio on hyväksynyt tänään valkoisen kirjan valmistelua varten työsuunnitelman, joka koskee kaikkia komission yksiköitä.  Ne osallistuvat työhön kukin omalla sarallaan, ja niiden näkemysten pohjalta laaditaan lopuksi valkoinen kirja.
<P>Työsuunnitelma muodostuu seuraavista osa-alueista:
<UL><P><LI>EU-kysymyksistä käytävän julkisen keskustelun lisääminen ja syventäminen
<P><LI>EU:n valmistelu- ja täytäntöönpanotoimien tarkastelu
<P><LI>EU:n tehtävien hoitaminen entistä paremmin hajauttamisen avulla
<P><LI>yhteenkuuluvuuden ja yhteistyön edistäminen verkottuvassa Euroopassa
<P><LI>EU:n osallistuminen koko maailmaa koskevien kysymysten ratkaisemiseen
<P><LI>EU:n politiikkojen yhdentäminen ja niiden strateginen ulottuvuus koko maanosan kannalta.
</UL><P>Komissiolle toimitetaan valkoisen kirjan valmistelusta väliraportteja. Valmisteluryhmän tehtäväksi annetaan myös koota valmisteluvaiheen aikana    komission kumppaneilta epävirallisia näkemyksiä. Kuuleminen edistää komission sisäisten työryhmien vuorovaikutusta ja antaa osallistumismahdollisuuden ulkopuolisille - alue- ja paikallistason edustajille, työmarkkinaosapuolille ja muiden yhteiskuntaelämän edustajille, tiedeyhteisölle ja tavallisille kansalaisille.  
<P>Lisätietoa on lokakuun puolivälistä lähtien Internet-osoitteessa <A HREF="http://ec.europa.eu/governance">http://ec.europa.eu/governance</A>.
