					
<P><B>IP/00/1388</B>
<P>Bruxelles, 30 novembre 2000
<H3>
<P><B>Iniziativa</B><I><B> e</B></I><B>Europe: il </B><I><B>boom</B></I><B> di Internet in Europa</B></H3>
<P><I><B>Da quando </B></I><I><B>è stata lanciata nel dicembre 1999, l'iniziativa della </B></I><I><B>Commissione</B></I><I><B> europea "eEurope" ha avuto grande impatto sia negli </B></I><I><B>Stati membri</B></I><I><B> che al di fuori della Comunit</B></I><I><B>à: questa la principale conclusione di una comunicazione al Consiglio e al Parlamento sui progressi verso l'obiettivo eEurope 2002, adottata oggi dalla </B></I><I><B>Commissione in vista del Consiglio europeo di Nizza il 7 e 8 dicembre. In parallelo la Commissione ha reso noti gli incoraggianti risultati dell'ultimo sondaggio sull'uso di </B></I><I><B>Internet, secondo cui la penetrazione di Internet </B></I><I><B>è cresciuta del 55% negli ultimi sei mesi, mentre l'uso da parte delle utenze domestiche </B></I><I><B>è passato dal 18% in marzo al 28% in ottobre. </B></I>
<P>"Queste cifre sono davvero incoraggianti: il 2000 in Europa è stato veramente l'anno di Internet", ha dichiarato Erkki Liikanen, Commissario  responsabile per le imprese e la società dell'informazione incaricato di attuare il piano d'azione<I> e</I>Europe. "Lo scopo principale di <I>e</I>Europe era mettere più europei <I>on-line</I>. Dei simili tassi di crescita stanno ad indicare che la nostra strategia di interventi combinati e su diversi fronti sta dando i suoi frutti. Gran parte del lavoro si svolge dietro le quinte, ma non per questo è meno incisivo: loro magari non se ne rendono conto, ma se ora gli studenti in Facoltà possono navigare sul Net ad alta velocità, lo devono anche all'Unione europea."
<P>Queste prime cifre sono state comunicate contestualmente alla pubblicazione dell'aggiornamento su <I>e</I>Europe 2002<sup><a name="file.tmp_Ref_1"><a href="#file.tmp_Foot_1">(1)</a></a></sup>, relazione in cui sono illustrati i principali sviluppi da quando l'iniziativa <I>e</I>Europe è stata adottata dai <I>leader</I> europei a Feira nel giugno dell'anno scorso. La Commissione si dice soddisfatta dell'ampia risonanza politica ottenuta dal concetto dell'<I>e</I>Europe: in tutta l'Unione si moltiplicano le iniziative di promozione dell'uso di Internet, dalla connessione delle scuole alla messa in rete delle biblioteche; la dimensione occupazionale e sociale è consolidata dalla recente proposta di linee guida per l'occupazione nel 2001, in cui la Commissione pone particolare enfasi sulle attività connesse alle tecnologie dell'informazione e della comunicazione e sul fatto che nella società dell'informazione l'apprendimento deve continuare per tutto l'arco della vita. Nel frattempo la <I>e</I>Europe ha permesso di accelerare importanti <I>iter</I> legislativi, come quelli volti a trovare un accordo sulla disaggregazione del local loop (il cosiddetto "ultimo miglio") e ad accorciare le lungaggini amministrative per i controlli all'esportazione dei prodotti di criptazione; ma sono stati fatti grandi passi avanti anche in altre aree chiave della <I>e</I>Europe, come le reti di ricerca. 
<P>Il Commissario Liikanen ammette che, nonostante i molti successi, restano aperte alcune sfide: ad esempio quella dell'integrità dei sistemi informatici, problema di spiccata attualità dopo i recenti attentati alle reti; ma per garantire una maggior protezione è necessario un miglior coordinamento a livello comunitario.
<P>Sul piano dell'istruzione è vero che si sta facendo molto per mettere in rete le scuole, ma il problema non si esaurisce qui: sussiste la necessità non solo di fornire ad ogni classe un accesso a banda larga di qualità, ma anche di garantire un'adeguata formazione degli insegnanti. Vi è infine la dimensione internazionale della <I>e</I>Europe, che secondo il Commissario va rafforzata mediante una più stretta cooperazione con i paesi candidati all'adesione, che si dicono interessati ad intensificare le attività in questo settore.
<P>In sintesi il messaggio di fondo della relazione di aggiornamento è che, sebbene i progressi compiuti su molti fronti spinga all'ottimismo, gli europei non devono sedersi sugli allori perché restano da risolvere molti problemi. La Commissione, in collaborazione con gli Stati membri, continuerà ad impegnarsi affinché siano conseguiti tutti gli obiettivi dell'iniziativa <I>e</I>Europe e siano individuate le aree più bisognose di intervento. <p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B> HYPERLINK "</B></SUP><SUP><B><A HREF="http://ec.europa.eu/information_society/eeurope/">http://ec.europa.eu/information_society/eeurope/</A>" </B></SUP><SUP><B><A HREF="http://ec.europa.eu/information_society/eeurope/">http://ec.europa.eu/information_society/eeurope/</A></B></SUP>
