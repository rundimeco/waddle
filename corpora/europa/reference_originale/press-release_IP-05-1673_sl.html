					<p align="right"><b>IP/05/1673</b></p>
<p align="right">Bruselj, 21. decembra 2005</p>
<h1>
<a name="Heading4"></a><b>Nova strategija upravljanja odpadkov: Evropa
kot družba recikliranja</b></h1>
<p><b><i>Evropska komisija danes predlaga novo strategijo za preprečevanje
in recikliranje odpadkov. Cilj te dolgoročne strategije je pripomoči,
da Evropa postane družba recikliranja, katere cilj je omejiti odpadke in
uporabiti odpadke kot vir energije. Oprla se bo na znanje iz Tematske strategije
o virih, ki jo bodo tudi sprejeli danes. Kot prvi korak Komisija predlaga
spremembo Okvirne direktive o odpadkih iz leta 1975, in sicer tako, da bi
določili standarde o reciklaži in vključili obveznost, da
države članice razvijajo nacionalne programe o preprečevanju
odpadkov. Ta revizija bo hkrati omogočila strnitev, poenostavitev in
razjasnitev zakonodaje in s tem prispevala k boljšim predpisom.  Strategiji
o odpadkih in virih sta dve od sedmih „tematskih“ strategij iz
Šestega akcijskega okoljskega programa (2002–2012). </i></b></p>
<p>Komisar za okolje Stavros Dimas je izjavil: „Količina odpadkov
nesorazmerno narašča in prehiteva celo gospodarsko rast. Nastajanje,
odstranjevanje in recikliranje odpadkov zadevajo nas vse: posameznike, podjetja
in javne organe. Zdaj je čas, da posodobimo naš pristop do odpadkov in
da več in bolje recikliramo.“</p>
<p><b>Nikoli toliko odpadkov</b></p>
<p>Zakonodaja EU o okolju je pomagala izboljšati metode odlaganja odpadkov
in recikliranja tokov posebnih odpadkov, kot so komunalni odpadki,
embalaža, vozila ter električna in elektronska oprema. Daleč je
čas, ko je bilo ravnanje z odpadki umazano delo. Obstajajo visoki standardi
za deponije in sežigalnice. Industrija zdaj želi delati dobiček
iz odpadkov, namesto da jih odmetava.</p>
<p>Vendar se ocenjuje, da nastane v EU več kot 1,3 milijarde tone odpadkov
na leto in še narašča po stopnjah, primerljivih z gospodarsko
rastjo. BDP in komunalni odpadki so na primer med letoma 1995 in 2003 narastli
za 19 %. Ena od posledic te rasti je, da se kljub zvečanjem recikliranja
deponije zmanjšujejo le postopoma.</p>
<p><b>Politika ravnanja z odpadki mora prispevati k izboljšanju
načina, kako uporabljamo vire.</b></p>
<p>Zdaj potrebujemo posodobitev in razširitev politike ravnanja z odpadki v
EU glede na nova dognanja. Podjetja in javni organi morajo sprejeti pristop, ki
bo temeljil na celotnem življenjskem ciklu in ki ne bo upošteval samo
onesnaževanja, ki ga povzročajo odpadki. Upoštevati mora tudi
način, kako politike ravnanja z odpadki lahko najučinkoviteje
zmanjšajo negativni vpliv na okolje, povezan z uporabo virov, s
preprečevanjem, recikliranjem in predelavo odpadkov.</p>
<p>Za premik k temu cilju morajo predpisi EU glede odpadkov ustvariti pravo
ureditev, ki bo omogočila razvoj reciklirnih dejavnosti.</p>
<p><b>Predlagani ukrepi v strategiji</b></p>
<p>Strategija je pripravljena v paketu in vsebuje zakonodajni predlog za
modernizacijo Okvirne direktive o odpadkih iz leta 1975.</p>
<p>Glavni elementi predlagane revizije Okvirne direktive o odpadkih so:</p>
<ul>
<li>politika o odpadkih se osredotoča na izboljšanje načina
uporabe virov;</li>
<li>obvezni nacionalni programi o preprečevanju nastajanja odpadkov
upoštevajo različne nacionalne, regionalne in lokalne razmere in jih
je treba dokončno pripraviti tri leta po začetku veljavnosti
Direktive;</li>
<li>izboljšanje trga za recikliranje z uvedbo okoljskih standardov, ki
določajo pod kakšnimi pogoji se nekateri reciklirani odpadki ne
štejejo več za odpadke;</li>
<li>poenostavitev zakonodaje o odpadkih tako, da se podrobneje pojasnijo
opredelitve, racionalizirajo določbe in vključita direktivi o nevarnih
odpadkih  (91/689/EGS) in odpadnih oljih (75/439/EGS), pri čemer se pri
slednji bolj poudari zbiranje  kot regeneracija, ki ni več upravičena
z okoljskega stališča.</li></ul><p>Za naslednjih pet let se
načrtujejo nadaljnji ukrepi za pospeševanje recikliranja in
vzpostavitev boljšega normativnega okolja za dejavnosti recikliranja.
Strategiji je priložena presoja vpliva.</p>
<p><b>Tematske strategije</b></p>
<p>Drugih pet tematskih strategij, ki jih Komisija razvija v okviru Šestega
okoljskega delovnega programa in ki bodo kmalu pripravljene, se nanašajo na
onesnaževanje zraka (predstavljeno 21. septembra 2005), morsko okolje (20.
okt. 2005) pa tudi tla, pesticide in mestno okolje. </p>
<p>Tematske strategije so sodoben način odločanja. Temeljijo na
obširnih raziskavah in posvetovanju z zainteresiranimi stranmi, pri
čemer vprašanja obravnavajo celovito, upoštevajo povezave z
drugimi problemi in področji politike ter spodbujajo boljšo
zakonodajo. </p>
<p>Glej <a
href="/rapid/pressReleasesAction.do?reference=MEMO/05/496&format=HTML&aged=0&language=EN&guiLanguage=fr">MEMO/05/496</a>
za več podrobnosti glede navedene strategije.<br>Celotno besedilo
strategije je na voljo na spletnem naslovu: </p>
<p><a
href="http://ec.europa.eu/environment/waste/strategy.htm">http://ec.europa.eu/environment/waste/strategy.htm</a>.
<br>Video sporočilo za javnost o strategijah v zvezi z viri in odpadki je
brezplačno na voljo za televizijske postaje in televizijska omrežja na
spletnem naslovu:<br><a
href="http://www.tvlink.org">http://www.tvlink.org</a></p>

