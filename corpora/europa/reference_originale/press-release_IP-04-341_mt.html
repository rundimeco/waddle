					<p align="right"><b>IP/04/341</b></p>
<p align="right">Brussel, is-16 ta’ Marzu 2004</p>
<h1>
<a name="Heading4"></a><b>EUROPA tikber b’ 20
lingwa</b></h1>
<p><b><i>Il-President tal-Kummissjoni Romano Prodi u l-10
Kummissarji-maħtura llum niedew l-ewwel minn sensiela ta’ websajts
dwar l-Unjoni Ewropea fil-lingwi ta’l-Istati Membri ġodda. Fi tmiem
l-ewwel laqgħa informali tal-Kulleġġ imkabbar, il- President
Prodi saħaq dwar id-dritt taċ-ċittadini kollha ta’l-UE li
jkunu infurmati, bil-lingwa tagħhom, dwar id-deċiżjonijiet
ewlenin ta’l-Unjoni. Qal li:  “L-UE għandha bżonn
l-appoġġ taċ-ċittadini tagħha, u sabiex dan
l-appoġġ jinkiseb, l-Unjoni trid tirrispetta l-identitajiet kulturali
u d-diversità ta’ dawn iċ-ċittadini. Il-ħila
taċ-ċittadini ta’l-UE li jinteraġixxu
ma’l-istituzzjonijiet Ewropej bil-lingwa tagħhom hija
ħtieġa fundamentali f’Ewropa demokratika”.</i></b></p>
<p>L-ewwel sensiela ta’ paġni ta’ tagħrif fil-lingwi
ta’l-Istati Membri ġodda ġiet ippubblikata llum fuq EUROPA,
il-websajt ta’l-Unjoni Ewropea. </p>
<p>Dawn il-paġni ġew ippreżentati f’konferenza stampa
speċjali organizzata mis-Sur Prodi fl-okkażjoni ta’l-ewwel
żjara fi Brussel tal-Kummissarji-maħtura mill-10 pajjiżi li se
jissieħbu ma’l-UE fl-1 ta’Mejju 2004.  </p>
<p>Iċ-ċittadini mill-pajjiżi li se jissieħbu issa
jistgħu isibu tagħrif bażiku, f’kull waħda mid-9
lingwi uffiċjali ġodda, dwar l-għan ta’l-UE u l-istorja,
l-attivitajiet u l-istituzzjonijiet tagħha. Jistgħu ukoll isiru jafu
dwar il-proċess tat-teħid tad-deċiżjonijiet ta’l-UE u
kif jaċċessaw dokumenti uffiċjali. Bħalissa qed tiġi
tradotta l-liġi ta’l-UE (li digà tinsab f’EUROPA fil-11-il
lingwa uffiċjali kurrenti), u sejra tiżdied mas-sit progressivament.
Paġni oħra ta’ tagħrif ġenerali se jkunu disponibbli
fil-lingwi ġodda tul Mejju u Ġunju 2004. L-istess informazzjoni se
tkun disponibbli fuq il-karta stampata.  </p>
<p>It-tnedija ta’l-ewwel sensiela ta’ paġni EUROPA f’ 9
lingwi ġodda ġiet akkumpanjata mit-tnedija ta’ paġna
ġdida ta’l-Internet li tintroduċi l-għaxar
Kummissarji-maħtura mill-10 Stati Membri ġodda.  </p>
<p><a href="/">http://europa.eu/</a><u> </u></p>
<p><a
href="http://ec.europa.eu/commissioners/10comm_en.htm">http://ec.europa.eu/commissioners/10comm_en.htm</a></p>
<p><a
href="http://ec.europa.eu/mediatheque/photo/commprodi/newcomm/newcomm1_en.htm">http://ec.europa.eu/mediatheque/photo/commprodi/newcomm/newcomm1_en.htm</a>
</p>
<p><a
href="http://158.169.50.108/Archive/surestream/tencountries.rm">http://158.169.50.108/Archive/surestream/tencountries.rm</a>
</p>

