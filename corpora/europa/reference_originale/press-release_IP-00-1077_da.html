					
<P><B>IP/00/1077</B>
<P>Bruxelles, den 28. september 2000
<H3>
<P><B>Udtalelse fra Kommissionens formand, Romano PRODI, i anledning af den danske folkeafstemning</B></H3>
<P>Romano Prodi, formand for Europa-Kommissionen, fremsatte følgende udtalelse i anledning af den danske folkeafstemning:
<P>"Den danske befolkning har bekræftet, at de ikke ønsker at indføre euroen som deres valuta. 
<P>Kommissionen beklager denne afgørelse, og jeg er overbevist om, at et positivt resultat af afstemningen ville have været i alles interesse. Jeg konstaterer med tilfredshed, at de danske myndigheder ikke har planer om at ændre betingelserne for kronens deltagelse i valutakursmekanismen. 
<P>Jeg har også forstået, at Danmark fortsat forpligter sig til en økonomisk politik baseret på makroøkonomisk stabilitet, som ligger tæt op ad euro-områdets politikker og målsætninger.
<P>Siden den 1. januar 1999 har euroen været 11 medlemsstaters fælles valuta.  Snart vil 12 lande deltage. Den danske afgørelse vil ikke påvirke de gode resultater, der allerede er opnået efter 21 måneder:
<UL><P><LI>eurozonens økonomiske grundprincipper er de bedste i en hel generation
<P><LI>beskæftigelsen stiger konstant, og den budgetmæssige situation bliver mere og mere solid
<P><LI>euroen har etableret sig på finansmarkederne som en global valuta, og mængden af obligationsudstedelser svarer til den amerikanske dollars.
</UL><P>Uddybelsen af den økonomiske union er fortsat vor hovedopgave. 
<UL><P><LI>Den økonomiske reformproces er godt i  gang. Den vil blive styrket. 
<P><LI>Evnen til at klare påvirkninger udefra, som for eksempel olieprisstigningen, må også styrkes. 
</UL><P>Jeg er sikker på, at euro-gruppen vil fortsætte sit gode arbejde og bidrage til uddybelsen af den økonomiske og monetære union. Kommissionen vil aktivt fremme denne proces og samtidig bevare samhørigheden i Unionen som helhed."
