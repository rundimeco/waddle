					<p align="right"><b>IP/07/1433</b></p>
<p align="right">Брюксел, 3
октомври 2007 г.</p>
<h1>
<a name="Heading4"></a><b>Една
уверена,
открита
Европа на
реформите,
която
активно
поддържа
европейския
интерес, може
да осигури
благосъстоянието
на своите
граждани в
ерата на
глобализацията,
се твърди в
документ на
Комисията,
предназначен
за срещата на
върха на
ЕС</b></h1>
<h2>
<a name="Heading7"></a><b><i>Лисабонската
стратегия за
растеж и
трудова
заетост е
подходящата
основа за
отговора на
Европа
спрямо
глобализацията.</i></b><b><i>
По-нататъшното
ѝ
задълбочаване
е начинът да
се постигне
материалното
благосъстояние,
което може да
осмисли на
практика
основните
европейски
ценности –
социална
интеграция и
европейска и
международна
солидарност.
Това
означава да
се увеличи
приспособимостта
на ЕС да
осигурява
устойчивото
благосъстояние
на своите
граждани.
Това са
основните
теми на
приетия днес
дискусионен
документ на
Европейската
комисия,
предназначен
за
държавните и
правителствени
ръководители
на ЕС по време
на
Лисабонската
неофициална
среща на
върха на 18 и 19
октомври. 
Този
документ
отговаря на
искането на
тазгодишния
пролетен
Европейски
съвет за
междинен
доклад
относно
Лисабонската
стратегия. В
документа е
записано, че
Европа вече
постига
значителни
успехи с
влиянието си
върху
глобализацията
съгласно
широкия
подход,
договорен на
срещата на
върха в
Хемптън Корт
през
октомври 2005 г.,
който се
основава на
Лисабонската
стратегия за
растеж и
трудова
заетост,
обновена
през
пролетта на 2005
г. след
първоначалното
въвеждане
през 2000 г. Но
глобализацията
се развива
непрекъснато.
Ето защо
Европа
трябва да е
сигурна, че
външните и
вътрешните ѝ
политики се
поддържат
взаимно, и да
е готова да ги
усъвършенства
с оглед на
събития като
промените в
енергийните
пазари и
неотдавнашната
финансова
нестабилност.
Заглавието
на документа
е:
,,Европейските
интереси:
постигане на
успех в ерата
на
глобализацията“.</i></b></h2>
<p>Председателят
на Комисията
Жозе Мануел
Барозу заяви:
<i>,,Смисълът на
съществуването
на ЕС през 21-ви
век е напълно
ясен: да
подготви
Европа за
глобализирания
свят. За да
постигнем
това, ние
трябва да
инвестираме
в хората, в
растежа и
разкриването
на работни
места, в
енергийната
сигурност, в
борбата с
изменението
на климата, в
осигуряване
на
по-справедливи
условия за
потребителите
и в укрепване
на
сътрудничеството
в борбата с
престъпността
и тероризма.
Сега
европейските
лидери
трябва да
поддържат
посоката и да
възродят с
нова сила
стремежа си
за успех.</i> </p>
<p><i>Протекционизмът
не може да
направи
Европа
по-богата. Той
няма да
защити
нашите
граждани, а ще
ги направи
по-бедни. Но
ние не сме
наивни. Не се
лъжем лесно.
Ние можем да
изискваме
равнопоставени
условия и ще
го направим.
Искаме
другите да
бъдат
по-открити.
Истинското
предизвикателство
е да
защитаваш
без да бъдеш
протекционист.
Преди
няколко
седмици с
нашите
предложения
за
доизграждане
на вътрешния
енергиен
пазар ние
показахме
как може да се
постигне
това.“</i> </p>
<p>Някои от
политическите
цели,
набелязани в
дискусионния
документ, са
следните:
засилване на
икономическите
реформи за
постигане на
устойчив
просперитет;
създаване на
по-широки
възможности
за
гражданите
чрез
осигуряване
на по-добър
достъп до
работа,
образование,
социални
услуги,
здравеопазване
и други форми
на социална
защита;
предприемане
на енергични
действия за
решаване на
проблема с
бедността в
Европа и
извън нея;
приемане и
изпълнение
на
директивите,
които
Комисията ще
предложи
през
декември, за
да се
постигнат
целите за
намаляване
на
парниковите
газове и
използване
на
възобновяеми
енергийни
източници;
изграждане
на вътрешния
пазар на 21-ви
век въз
основа на
прегледа на
единния
пазар, който
ще бъде
публикуван
от Комисията
през ноември;
превръщане
на законната
миграция към
ЕС в двигател
за постигане
на
материално
благосъстояние;
както и
пресичане на
нелегалната
миграция.</p>
<p>Документът
насочва
вниманието
към
възстановеното
доверие в
способността
на Европа да
изпълнява
обещанията
си, което се
основава на
по-добрите
икономически
показатели,
на смелите
решения за
действие във
връзка с
изменението
на климата,
взети по
време на
Съвета през
пролетта на 2007
г., както и на
успехите на
юнския
Европейски
съвет при
договаряне
на мандата на
Договора за
реформа. </p>
<p>Документът
обръща
специално
внимание на
външното
измерение на
икономическата
политика. Той
пояснява, че
ЕС – единен
пазар с 500 млн.
жители,
най-големият
износител на
стоки и
услуги в
света и
най-големият
вносител на
стоки – е
основният
ползвател на
една
отворена
световна
икономическа
система. Тази
икономическа
мощ дава на
Европа
възможността
да се намесва
като
позитивна
сила в
решаването
на
глобалните
проблеми и
при
създаването
на гаранции
за това, че
управлението
на
международната
търговия и
световните
стандарти за
контрол
отразяват
интересите
на Европа. </p>
<p>Компаниите
от трети
страни са
добре дошли и
могат да
започнат
бизнес и да
разкрият
работни
места в ЕС, но
няма да могат
да
заобикалят
правилата,
които се
прилагат по
отношение на
европейските
компании на
единния
пазар.  За ЕС е
важно да
запази
своята
откритост, да
използва
влиянието си
в
международните
преговори, за
да изисква
откритост от
страна на
другите,
както и да се
защитава
срещу
нелоялната
търговия.</p>
<p> Наред с това
в документа
се посочва
подробният
преглед на
Комисията на
функционирането
на
Европейския
паричен съюз
почти 10
години след
въвеждането
на еурото. В
този преглед
ще бъдат
представени
идеи за това
как
политиките,
координацията
и
управлението
могат да
помогнат на
еурозоната
да работи
най-ефективно.
В документа
се изтъква, че
еурото вече
се е доказало
като
стабилизиращ
фактор, който
защитава не
само
еурозоната,
но и
икономиката
на ЕС като
цяло.
Реформите от
последните
години
направиха
икономиките
на страните в
Европа
по-издръжливи,
помогнаха им
да се запазят
стабилни на
фона на
високите
цени на
енергията и
също така ще
им помогнат
да преживеят
неотдавнашната
буря на
финансовите
пазари.</p>
<p>През
декември
Комисията ще
представи за
обсъждане и
одобрение по
време на
пролетния
Европейски
съвет, който
ще се проведе
през март 2008 г.,
годишния си
доклад за
напредъка в
осъществяването
на
обновената
Лисабонска
стратегия за
растеж и
трудова
заетост. В
този доклад
ще бъде
включена
подробна
оценка на
напредъка на
ниво ЕС като
цяло и във
всяка
държава-членка
поотделно
най-вече в
четирите
приоритетни
области на
действие –
научноизследователската
и развойна
дейност и
иновациите,
бизнес
средата,
инвестициите
в човешкия
фактор, както
и
енергетиката
и
измененията
на климата. </p>
<p>Днешният
документ за
държавните и
правителствени
ръководители
междувременно
потвърждава
избора на
тези четири
приоритетни
области и
набелязва
значителните
постигнати
успехи, като
също така
изтъква
спешната
нужда от
по-нататъшно
ускоряване и
задълбочаване
на реформите,
за да се
реализира
пълният, все
още
неоползотворен
потенциал за
растеж и
трудова
заетост.</p>
<p>Между
посочените в
документа
конкретни
инициативи,
които ще
спомогнат за
осъществяването
на този
потенциал, е
,,Документ за
малкия
бизнес“ за
Европа, като
до края на 2008 г. в
рамките на
тази
инициатива
ще бъдат
направени
широкообхватни
предложения.
<br>Пълния
текст на
документа на
Комисията ще
можете да
намерите на
следния
адрес:</p>
<p><a
href="http://ec.europa.eu/commission_barroso/president/press/reports/index_en.htm">http://ec.europa.eu/commission_barroso/president/press/reports/index_en.htm</a></p>

