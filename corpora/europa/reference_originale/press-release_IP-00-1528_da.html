					
<P><B>IP/00/1528</B>
<P>Bruxelles, den 21. december 2000 
<H3>
<P><B>Stor succes hvad ang</B><B>år milj</B><B>øbeskyttelse i </B><B>Østrig, takket v</B><B>ære </B><B>økopointsystemet.</B></H3>
<P><I><B>Kommissionen vedtog i dag en evalueringsrapport om </B></I><I><B>økopointsystemet, som er tilrettelagt i medf</B></I><I><B>ør af protokol 9 til </B></I><I><B>Østrigs tiltr</B></I><I><B>ædelsestraktat. Denne rapport viser, hvor vigtigt systemet er for beskyttelse af milj</B></I><I><B>øet, idet emissioner af gasser er blevet nedsk</B></I><I><B>året med mere end 55% i forhold til 1991. For at n</B></I><I><B>å m</B></I><I><B>ålet, som er en nedsk</B></I><I><B>æring p</B></I><I><B>å 60%, fastsat ved protokol nr. 9, foresl</B></I><I><B>år Kommissionen at bevare systemet indtil udgangen af 2003. Den erkender endvidere, at klausulen om trafikrestriktioner har haft liden betydning, eller endog har virket mod hensigten, og foresl</B></I><I><B>år at oph</B></I><I><B>æve den. Loyola de Palacio, som er n</B></I><I><B>æstformand med transport og energi som ansvarsomr</B></I><I><B>åde har udtrykt gl</B></I><I><B>æde over den store tilskyndelse til anvendelse af rene lastbiler, som </B></I><I><B>økopointsystemet er. Hun udtalte endvidere, at det var n</B></I><I><B>ødvendigt at bevare systemet endnu nogle </B></I><I><B>år for at n</B></I><I><B>å m</B></I><I><B>ålet, dvs. mindre forurening, og allerede nu skabe grundlaget for en mere rationel tilrettel</B></I><I><B>æggelse af transport, som g</B></I><I><B>ør det muligt at bevare milj</B></I><I><B>øet samtidig med at fri samf</B></I><I><B>ærdsel garanteres. </B></I>
<P>Den rapport, Kommissionen vedtog i dag, er blevet udarbejdet i samarbejde med Det Europæiske Miljøagentur og behandler, i henhold til protokol 9, anvendelsen af økopointsystemet.  
<P>1. Rapporten nævner, at systemets hovedformål er en betydelig nedskæring, (mindst 60%) af NOx-gasser fra lastbiler, der kører i transit gennem Østrig i perioden 1. januar 1992 - 31. december 2003. Den konkluderer, at niveauerne i dag er næsten halvdelen af niveauet i 1991, som er referenceåret, idet der er tale om en nedskæring på 55,7%.
<P>Denne store nedskæring skyldes bl.a. et incitamentsystem for transportvirksomhederne, som i højere grad har brugt mindre forurenende lastbiler til gennemkørsel af Østrig. Desværre viser rapporten, at denne positive virkning ikke foreligger for lastbiler, som gennemkører Østrigs territorium uden at være under økopointsystemet: det løser derfor kun en del af problemet, hvis man kun sigter på lastbiler, der kører transitkørsel. 
<P>2. Rapporten viser også, at det fastsatte loft for antallet af transitkørsler om året er inkonsekvent (klausul 108%, som træder i kraft, hvis antallet af transitkørsler i et år overskrider antallet for referenceåret med mere end 8%).  
<P>Kommissionen mener i denne forbindelse:
<UL><P><LI>at det er svært at berettige sanktioner, som træder i kraft, når lastbilerne er for økologiske 
<P><LI>at systemet er i modstrid med formålet, som er at nedskære emissioner, da det ikke på nogen måde opmuntrer til anvendelse af mindre forurenende lastbiler
<P><LI>at sanktionerne som følge af denne klausul er uforholdsmæssige: i 1999 blev klausulen overskredet med næsten 100 000 kørsler, men fastsatte en nedskæring på 150 000 kørsler. 
</UL><P>Den foreslår derfor, at denne klausul udgår.
<P>3. I henhold til rapporten, bør medlemsstaterne acceptere en del af ansvaret for irregulær transitkørsel (svindel med økopoint, som repræsenterer 4% af de lastbiler, der kører transit gennem Østrig) da registreringspladerne somme tider kan identificeres. Den henstiller i denne forbindelse, at der indføres sanktioner mod medlemsstaterne, som står i forhold til det antal økopoint, der ikke er blevet betalt af transportvirksomheder og foreslår en forordning herom.
<P>4. Endelig har Kommissionen til hensigt at foretage en dybtgående undersøgelse for at se på jernbanernes rolle i forbindelse med godstransport gennem Østrig for at vurdere de forskellige muligheder for at gøre denne transportmåde mere attraktiv, da den endnu ikke er tilstrækkeligt udnyttet af bl.a. østrigske transportvirksomheder. 
