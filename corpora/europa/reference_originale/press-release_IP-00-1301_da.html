					
<P><B>IP/00/1301</B>
<P>Bruxelles, den 15. november 2000
<H3>
<P><B>Kommissionen udpeger i sin tredje rapport om skibsbygning Sydkorea som ansvarlig for den fortsatte krise inden for denne sektor</B></H3>
<P><I><B>Europa-Kommissionen konstaterer i sin tredje rapport om situationen inden for verdens v</B></I><I><B>ærftsindustri, at der fortsat er store vanskeligheder p</B></I><I><B>å dette marked. Til trods for en </B></I><I><B>øget ordreaktivitet har skibspriserne generelt ikke genvundet det tabte terr</B></I><I><B>æn. Det konkluderes i Kommissionens rapport, at det fortsatte prisfald skyldes lavere udbudspriser fra de sydkoreanske v</B></I><I><B>ærfter. Til trods for underskrivelsen af "forhandlingsprotokollatet" i juni 2000, der havde til form</B></I><I><B>ål at f</B></I><I><B>å Sydkorea til at forpligte sig til ikke at intervenere i finansieringen af skibsbyggeri, er de bilaterale forhandlinger med Sydkorea endt uden resultat. Den europ</B></I><I><B>æiske industri har indgivet en klage i henhold til forordningen om handelshindringer med henblik p</B></I><I><B>å at behandle problemet inden for rammerne af WTO. Medlemsstaterne vil dr</B></I><I><B>øfte rapportens resultater og anbefalinger p</B></I><I><B>å R</B></I><I><B>ådets m</B></I><I><B>øde (industri) i Bruxelles den 5. december 2000.</B></I>
<P>Kommissionen vedtog i dag sin tredje rapport om situationen inden for verdens værftsindustri. Den første rapport blev forelagt Rådet den 9. november 1999, og den anden i rækken blev forelagt Rådet den 18. maj 2000. Rådet bad begge gange Kommissionen om at iværksætte visse foranstaltninger for at løse problemerne på området. Denne tredje rapport indeholder en analyse af den seneste udvikling inden for verdens værftsindustri og en vurdering af resultaterne af de foranstaltninger, der er blevet iværksat på Rådets anmodning.
<P>Verdens værftsindustri har ifølge rapporten fortsat store vanskeligheder. Udbuddet overstiger stadig efterspørgslen, og der er ikke meget, der tyder på, at situationen vil forbedre sig. Til trods for en stigende ordreaktivitet i løbet af de første otte måneder af året som følge af gunstige markedsbetingelser inden for sejlads med flydende styrtgods og udviklingen af nye innovative koncepter (super-containerskibe), har skibspriserne ikke indhentet det massive fald, der fandt sted i 1997. Der er dog visse tegn på forbedring i forhold til det meget lave niveau ultimo 1999. Priserne på andre skibstyper end tankskibe er fortsat faldet i løbet af de sidste 12 måneder, mens priserne på tankskibe er steget med 5-10 %. Rapporten konkluderer, at det fortsatte prisfald skyldes de lave udbudspriser fra sydkoreanske værfter.
<P>Sydkorea er nu den største skibsbygger i verden. De sydkoreanske værfter fik mere end 40 % af alle nye ordrer i løbet af de første otte måneder af 2000 (Japan: 25 %, EU + Norge: 16 %, resten af verden: 19 %). Inden for det meget vigtige markedssegment for containerskibe fik de sydkoreanske værfter 60 % af alle nye ordrer i løbet af denne periode (Japan: 7 %, EU + Norge: 8 %, resten af verden: 25 %). For så vidt angår super-containerskibene, som er begyndt at dominere linjeskibsaktiviteterne, satte de sydkoreanske værfter sig på 82 % af markedet (Japan: 4 %, EU + Norge: 0 %, resten af verden: 14 %). Til gengæld dominerede EU-værfterne fortsat højværdi-segmentet for krydstogtskibe.
<P>De detaljerede omkostningsanalyser af skibsbygningsordrer, som blev beskrevet i de to forrige rapporter, er blevet opdateret for at tage højde for den anslåede inflation og de nye oplysninger fra Sydkorea om skibsværfternes finansielle situation. Det anslås således, at de sydkoreanske værfter har haft et betydeligt tab. De sydkoreanske værfter er aktive inden for næsten alle markedssegmenter, hvilket kun efterlader små nationale ordrer og højt specialiseret tonnage til EU-værfterne. Denne tredje rapport bekræfter således resultaterne af Kommissionens første og anden rapport.
<P>Alle de foranstaltninger, som (efter anmodning fra Ministerrådet på dets møde den 9. november 1999 og 18. maj 2000) er iværksat for at løse problemet, videreføres. Kommissionen har især gjort sig store anstrengelser for at få Sydkorea til at forpligte sig til ikke at intervenere i værftsindustriens finansiering. Efter adskillige konsultationsrunder nåede Kommissionen og den sydkoreanske regering frem til en aftale i form af et "forhandlingsprotokollat", som blev underskrevet den 22. juni 2000. Drøftelserne fortsatte efter aftalens underskrivelse med henblik på at gennemføre de principper, der er fastsat i aftalen. Det var dog ikke muligt at finde en fælles fremgangsmåde til løsning af problemerne, og de bilaterale forhandlinger med Sydkorea er derfor endt uden resultater.
<P>Kommissionens markedsovervågning har hjulpet EU-industrien til at samle tilstrækkeligt med bevismateriale til at indgive en klage i henhold til forordningen om handelshindringer. Industrien indgav en sådan klage til Kommissionen den 24. oktober 2000.
<P>Da IMF efter Kommissionens opfattelse har en vis rolle med hensyn til den industrielle omstrukturering i Sydkorea, er der blevet taget kontakt til IMF for at redegøre for de mulige konsekvenser af de sydkoreanske værfters tilsidesættelse af de markedsøkonomiske principper. IMF har undersøgt sagen og erklæret, at den ikke har beføjelse til at behandle sektorspecifikke aspekter. Kommissionen vil fortsat underrette IMF om udviklingen for at sikre, at den sydkoreanske regering hverken direkte eller indirekte dækker de sydkoreanske værfters akkumulerede tab, og for at sikre, at de markedsøkonomiske principper overholdes.
<P>Kommissionen har ligeledes undersøgt de nuværende støtteordninger til EU-værfter under Rådets forordning (EF) nr. 1540/98 og konkluderet, at driftsstøtten ikke har løst det sydkoreanske problem.
<P>På grundlag af ovenstående foreslås følgende foranstaltninger:
<UL><P><LI>Kommissionen skal fortsætte markedsovervågningen
<P><LI>Kommissionen skal så hurtigt som muligt undersøge den klage, som værftsindustrien har indgivet i henhold til forordningen om handelshindringer, og den skal, såfremt klagen accepteres, følge sagen nøje med henblik på eventuelt at behandle sagen inden for WTO
<P><LI>Kommissionen skal samtidig forblive åben over for eventuelle forslag fra Sydkorea, som tager højde for EU's bekymringer
<P><LI>Kommissionen og medlemsstaterne skal fortsætte bestræbelserne på at etablere ensartede internationale spilleregler for værftsindustrien inden for OECD
<P><LI>Kommissionen og medlemsstaterne skal fortsat opfordre IMF til nøje at overvåge og vurdere de sydkoreanske skibsværfters omstrukturering
<P><LI>Kommissionen skal fortsat arbejde tæt sammen med industrien om konkurrenceanliggender
<P><LI>Kommissionen skal med forbehold af ovenstående foranstaltninger så hurtigt som muligt undersøge mulighederne for at foreslå foranstaltninger for at løse problemerne i overensstemmelse med artikel 12 i forordning (EF) nr. 1540/98.
