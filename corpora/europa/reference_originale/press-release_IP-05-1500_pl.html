					<p align="right"><b>IP/05/1500</b></p>
<p align="right">Bruksela, dnia 30 listopada 2005 r.</p>
<h1>
<a name="Heading4"></a><b>Komisja przedstawia priorytety
działań w odpowiedzi na wyzwania imigracji</b></h1>
<p><b><i>W dniu dzisiejszym Komisja przyjęła komunikat
ustanawiający działania priorytetowe zmierzające do poprawy
zarządzania imigracją; działania te są wynikiem
nieformalnego spotkania szefów państw i rządów UE w Hampton
Court dnia 27 października 2005 r. Na tym spotkaniu szefowie państw i
rządów wezwali do wznowienia działań na rzecz
zarządzania przepływami imigracyjnymi i wezwali Komisję do
opracowania szeregu natychmiastowych, praktycznych działań, które
mają być realizowane w ramach partnerstwa z krajami pochodzenia i
krajami tranzytowymi. Przedstawione w komunikacie inicjatywy Komisji
dotyczące kwestii imigracyjnych będą promowane w ramach już
istniejących prac Komisji w zakresie rozwoju, stosunków
zewnętrznych - w szczególności w zakresie europejskiej polityki
sąsiedztwa - wolności, bezpieczeństwa i sprawiedliwości.
</i></b></p>
<p>Przedstawiając komunikat, trzech komisarzy zaangażowanych w tę
sprawę - wiceprzewodniczący Franco Frattini, komisarz odpowiedzialny
za sprawiedliwość, wolność i bezpieczeństwo, Benita
Ferrero-Waldner, komisarz odpowiedzialna za stosunki zewnętrzne i
europejską politykę sąsiedztwa, Louis Michel, komisarz
odpowiedzialny za rozwój i pomoc humanitarną - podkreśliło,
że „Imigracja, jeśli jest dobrze zarządzana, może
przynieść korzyści zarówno UE, jak i krajom pochodzenia
imigrantów.<i> Tym niemniej nielegalna imigracja, a w
szczególności przemyt ludzi, może doprowadzić do tragedii
ludzkich.</i></p>
<p><i>Komisja jest zobowiązana do podjęcia większych
wysiłków na rzecz współpracy z krajami partnerskimi,
wdrażającymi ambitną politykę na rzecz rozwoju w celu
likwidowania podstawowych przyczyn imigracji, ubóstwa, niewielkich
perspektyw zatrudnienia i nieposzanowania praw człowieka. Aby zaradzić
tym problemom, Komisja wraz z krajami pochodzenia i krajami tranzytowymi buduje
partnerstwa w sąsiedztwie Europy i na dalszych obszarach”.</i></p>
<p>Komisarze są również przekonani, że:<i>
„Istotną kwestią jest poprawa koordynacji i wykorzystania
instrumentów, jakimi dysponujemy. Należy zgromadzić naszą
wiedzę specjalistyczną, aby uporać się z wyzwaniami
imigracji w aspekcie bezpieczeństwa, rozwoju i praw człowieka.
</i></p>
<p>Wysiłki na rzecz zarządzania przepływami imigracyjnymi ze
Wschodu mają doniosłe znaczenie. Tym niemniej niedawne wydarzenia w
Ceucie i Melilli oraz sytuacja w Lampeusa i na Malcie wyraźnie
wskazują, że potrzebne są pilne działania w zakresie
zarządzania imigracją na obszarze basenu Morza Śródziemnego,
a w szczególności w Afryce. Dlatego w niniejszym komunikacie
skoncentrowano się głównie na Afryce. Uznawszy imigrację za
zjawisko globalne, w komunikacie określone są trzy kategorie
działań:</p>
<ul>
<li>wzmocnienie współpracy i działań Państw
Członkowskich w zakresie imigracji. Komisja sugeruje, między innymi,
aby UE rozważyła możliwość ustanowienia systemu nadzoru
i śródziemnomorskiej sieci straży wybrzeża, która
obejmowałaby, ewentualnie, cały obszar basenu Morza
Śródziemnego, zapewniając tym samym odpowiednie narzędzia do
wykrywania nielegalnej imigracji, i zajęłaby się ratownictwem na
morzu. Niedawno utworzona agencja FRONTEX zapewniła UE niezbędne
narzędzia, by uczynić decydujący krok na rzecz wzmocnienia
współpracy operacyjnej. Dlatego w komunikacie Komisja proponuje, aby
agencja ta była zaangażowana w koordynację działań
nadzorczych.</li>
<li>współpraca z głównymi krajami pochodzenia w Afryce. UE
powinna przede wszystkim nadal przyczyniać się do zwalczania
ubóstwa. Ale ważne jest również, by Państwa
Członkowskie UE i główne kraje trzecie wspólnie
rozwijały strategię i współpracę operacyjną
między krajami pochodzenia, tranzytowymi i przeznaczenia w celu
skuteczniejszego zarządzania imigracją na głównych szlakach
imigracyjnych. Dialog ten oparty na solidarności mógłby w duchu
partnerstwa obejmować działania zmierzające do powodzenia
legalnej imigracji, a jednocześnie zapewniać skuteczniejszą
walkę z nielegalną imigracją i z przemytem ludzi.</li>
<li>współpraca z krajami sąsiedzkimi – partnerzy EuroMed
wkrótce zintensyfikują swoje wysiłki w duchu naszego
konstruktywnego partnerstwa, aby poprawić zarządzanie imigracją.
Istnieją już ramy polityczne, dzięki którym UE będzie
współpracować z krajami Afryki Północnej, aby
pomóc im w ich wysiłkach zmierzających do poprawy
zarządzania ruchami imigrantów i uchodźców, skuteczniejszego
zwalczania przemytu ludzi i promowania legalnych kanałów imigracji. UE
wesprze te kraje, dając im dostęp do ekspertów technicznych,
zwiększając wykorzystanie programów bliźniaczych,
zapewniając szkolenia i, w razie potrzeby, wyposażenie oraz wsparcie
finansowe inicjatyw partnerów śródziemnomorskich UE. Partnerzy
eurośrodziemnomorscy już porozumieli się w tej sprawie,
włączywszy wiele z tych działań do Pięcioletniego
Programu Prac, który przyjęto na szczycie w Barcelonie dnia 28
listopada<sup><b><a name="fnB1" href="#fn1">[1]</a></b></sup>.</li></ul><p>Dzięki
monitorowaniu proponowanych inicjatyw Komisja najpóźniej pod koniec
2006 r. powinna być w stanie przedłożyć Radzie sprawozdanie
dotyczące ich pierwszych wyników.</p>
<hr><p><sup><b><a name="fn1" href="#fnB1">[1]</a></b></sup> 	Patrz <b>10. Rocznica
Szczytu Eurośrodziemnomorskiego, Barcelona 27 i 28 listopada 2005 r.
– Pięcioletni Program Prac</b></p>
<p>	<a
href="http://consilium.europa.eu/ueDocs/cms_Data/docs/pressData/en/er/87165.pdf">http://consilium.europa.eu/ueDocs/cms_Data/docs/pressData/en/er/87165.pdf</a>
</p>


