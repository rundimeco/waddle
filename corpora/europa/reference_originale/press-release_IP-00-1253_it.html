					
<P><B>IP/00/1253</B>
<P>Bruxelles, 31 ottobre 2000
<H3>
<P><B>Naufragio di una chimichiera italiana - Dichiarazione della signora Loyola de Palacio, Commissario europeo per i Trasporti</B></H3>
<P><I><B>La signora Loyola de Palacio, vicepresidente della Commissione responsabile per i Trasporti e l'Energia, dopo aver appreso con sollievo che nessuno dei marittimi imbarcati ha perso la vita, esprime il suo profondo rincrescimento per la perdita della </B></I><I><B>"IEVOLI SUN</B></I><I><B>" e desidera esprimere la propria gratitudine alle autorit</B></I><I><B>à marittime di Cherbourg per l'eroica opera prestata. Questo nuovo sinistro marittimo riguardante una nave cisterna ha suscitato nella signora de Palacio grave preoccupazione, tanto da indurla ad affermare che esso dimostra nero su bianco la necessit</B></I><I><B>à di adottare al pi</B></I><I><B>ù presto possibile il pacchetto di misure proposte dalla Commissione per instaurare concretamente salvaguardie pi</B></I><I><B>ù consistenti nei confronti di questi tipi di disastri.</B></I>
<P>Benché sia prematuro pronunciarsi sulle cause del naufragio, la signora de Palacio ribadisce l'urgenza di adottare le misure proposte dalla Commissione dopo il sinistro dell'ERIKA del dicembre 1999, elaborate per evitare che incidenti del genere si ripetano in futuro. Le misure riguardano l'inasprimento delle norme UE sul controllo dello Stato di approdo, sulle società di classificazione e sul progressivo ritiro delle vecchie navi cisterna monoscafo.
<P>L'iter decisionale delle proposte in questione a livello Consiglio Trasporti e Parlamento europeo è in una fase avanzata. Concludendo i lavori per l'adozione finale delle proposte della Commissione prevista per il prossimo Consiglio dei Ministri dei Trasporti di dicembre, la signora de Palacio ha dichiarato che "<I>la Commissione non pu</I><I>ò e non intende prestarsi a tentativi volti a ridurre il livello di responsabilit</I><I>à delle autorit</I><I>à di controllo dello Stato di approdo in materia di sicurezza del naviglio. Tutti i soggetti interessati dovrebbero impegnarsi in questo senso</I><I>"</I>.
<P>Inoltre la Commissione presenterà già prima della fine dell'anno tre altre proposte relative al sistema europeo di segnalazione del traffico marittimo, alla questione della responsabilità e del risarcimento delle vittime dei sinistri marittimi e alla costituzione di un'Agenzia europea per la sicurezza marittima.
<P>Il naufragio della "IEVOLI SUN" sottolinea l'urgente bisogno di tener conto della totalità degli aspetti della sicurezza marittima e la Commissione è determinata a impegnarsi in tal senso.
<P>Va altresì ricordato che i Capi di Stato hanno esaminato nella riunione di Biarritz il tema della sicurezza marittima e hanno a loro volta affermato l'impegno di adottare le misure proposte per realizzare senza indugio un miglioramento consistente della sicurezza marittima nelle acque europee.
