					<p align="right"><b>IP/06/1499</b></p>
<p align="right">Bruxelles, 30 octombrie 2006</p>
<h1>
<a name="Heading4"></a><b>Preşedintele Barroso îl
prezintă pe Comisarul desemnat pentru România</b></h1>
<h2>
<a name="_Hlt150050961"></a><a name="_Hlt150050962"></a><a name="Heading7"></a><b><i>Preşedintele
Comisiei Europene, dl José Manuel Barroso, a prezentat astăzi numele
membrului desemnat al Comisiei Europene, propus de Guvernul
Rom</i></b><b><i>âniei, de comun acord cu acesta. Nominalizatul este dl
Leonard Orban, în prezent Secretar de stat însărcinat cu
coordonarea pregătirii României pentru aderarea la Uniunea
Europeană. Dl Orban va fi responsabil pe probleme de
multilingvism.</i></b></h2>
<p>„Am deosebita plăcere de a anunţa numele Comisarului
român desemnat”, a spus Preşedintele Barroso. „Odată
cu extinderea Uniunii Europene la 27 de membri din luna ianuarie, Comisia se
extinde şi ea la rândul ei. Sunt convins că dl Orban, graţie
calităţilor, implicării şi experienţei sale personale,
politice şi profesionale va îndeplini cu succes sarcinile pe care
doresc să i le încredinţez.”</p>
<p>Ca şi în cazul dnei Kuneva, Comisarul bulgar deja desemnat, dl
Orban va participa la audierea care va avea loc la sfârşitul lunii
noiembrie la Parlamentul European, care va aviza numirea în
următoarele săptămâni. Audierea în faţa
Parlamentului va avea loc în conformitate cu procedura adoptată
în 2004, în perioada constituirii Comisiei Barroso. </p>
<p>CV-ul domnului Orban se găseşte în anexă.</p>
<p>De asemenea, consultaţi <a
href="/rapid/pressReleasesAction.do?reference=MEMO/06/401&format=HTML&aged=0&language=EN&guiLanguage=en">MEMO/06/401</a>
care detaliază procedura de numire.</p>
<p></p>
<p><b>Leonard ORBAN</b></p>
<p>Data şi locul naşterii: 28 iunie 1961, Braşov,
România</p>
<p>Stare civilă: Căsătorit; un copil</p>
<p></p>
<p><i>Studii:</i></p>
<p>1987 - 1992: Licenţiat în economie - Facultatea de Management,
Academia de Studii Economice, Bucureşti</p>
<p>1981 - 1986: Inginer diplomat, Facultatea de Mecanică, Universitatea
Braşov</p>
<p>Cursuri de pregătire şi seminarii pe tema Uniunii Europene</p>
<p></p>
<p><i>Principalele activităţi:</i></p>
<p>Din decembrie 2004 - Secretar de stat în cadrul Ministerului
Integrării Europene, coordonator al pregătirii României pentru
aderarea la Uniunea Europeană;</p>
<ul>
<li>Din aprilie 2005 coordonator pentru poziţia României referitoare
la Uniunea Europeană;</li>
<li>Din iunie 2006, Şeful delegaţiei române la negocierile pentru
aderarea la  Spaţiul Economic European.</li></ul><p></p>
<p>Decembrie 2004 - aprilie 2005: Negociator Şef cu Uniunea
Europeană;</p>
<ul>
<li>Principalele atribuţii:</li>
<li>Coordonarea procesului de pregătire a României pentru aderarea la
Uniunea Europeană;</li>
<li>Coordonarea activităţii de elaborare a Tratatului de Aderare a
României la Uniunea Europeană.</li></ul><p></p>
<p>Mai 2001 - decembrie 2004: Negociator Şef Adjunct cu Uniunea
Europeană;</p>
<ul>
<li>Principalele atribuţii:</li>
<li>Coordonarea tehnică a negocierilor de aderare a României pentru
toate capitolele acquis-ului.</li></ul><p></p>
<p>1993 - 2001: Consilier parlamentar pentru afaceri europene şi
internaţionale în cadrul Parlamentului României, Camera
Deputaţilor; </p>
<ul>
<li>Principalele atribuţii:</li>
<li>Asigurarea expertizei tehnice pe probleme referitoare la Uniunea
Europeană în cadrul Comisiei Parlamentului României pentru
Integrare Europeană;</li>
<li>Din 1995, odată cu intrarea în vigoare a Acordului de Asociere a
României la Uniunea Europeană, secretar tehnic al Comitetului
Parlamentar Mixt Uniunea Europeană - România;</li>
<li>Responsabil pentru relaţia cu Parlamentul European;</li>
<li>Din 1995, responsabil pentru relaţia cu Conferinţa Organismelor
Specializate în Afaceri Comunitare (COSAC);</li>
<li>Până în 1997, responsabil pentru relaţia cu Adunarea
Parlamentară a Cooperării Economice a Mării
Negre.</li></ul><p></p>
<p>1986 - 1993: Inginer - Institutul de Cercetare Tehnologia Construcţiilor
de Maşini - Bucureşti, Întreprinderea de Antrepriză
Construcţii Speciale Industriale - Bucureşti, Întreprinderea de
Tractoare - Miercurea Ciuc.</p>
<p></p>
<p><i>Altele:</i></p>
<ul>
<li>Coordonator al activităţilor de elaborare a Strategiei
post-aderare a României pentru 2007-2013;</li>
<li>Membru al unui număr de comitete guvernamentale în domeniul
aderării României la Uniunea Europeană (Comitetul executiv pentru
integrare europeană, Comitetul pentru ajutorul de stat, Comitetul pentru
managementul fondurilor europene, Restructurarea industriei române a
oţelului);</li>
<li>Responsabil pentru comunicarea internă pe tema aderării
României la Uniunea Europeană;</li>
<li>Membru al Consiliului Economic şi Social din România;</li>
<li>Articole şi analize publicate în cotidiene şi reviste
româneşti şi din străinătate în domeniul
integrării europene şi afacerilor europene, începând cu
2001;</li>
<li>Participant, în calitate de vorbitor, la numeroase conferinţe,
seminarii şi dezbateri internaţionale (Berlin, Bruxelles, Londra,
Budapesta, Viena, Bratislava) pe tema extinderii Uniunii Europene, negocierilor
de aderare şi economiei politice;</li>
<li>Competenţe lingvistice: română (limba maternă),
engleză (limbă principală de lucru), franceză, italiană
(pasiv);</li>
<li>Hobby-uri: Politică externă, muzică clasică,
lectură şi cinema;</li>
<li>Distincţii: Cavaler al Ordinului Naţional „Steaua
României”, acordat în 2002 pentru contribuţia adusă
integrării României în NATO;</li>
<li>Semnatar, în calitate de Negociator Şef cu Uniunea Europeană,
a Tratatului de Aderare a României la Uniunea Europeană, 25 aprilie
2005,
