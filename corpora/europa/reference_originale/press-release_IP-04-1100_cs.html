IP/04/1100
V Bruselu dne 14. září 2004
Komise dnes rozhodla, že jako novou zástupkyni
generálního ředitele Evropského statistického
úřadu v Lucemburku (Eurostat*) jmenuje Marii BOHATOU. Marii
Bohaté je 56 let a má státní příslušnost
České republiky. Doposud pracovala jako prorektorka a profesorka na
Univerzitě mezinárodních vztahů a public relations v Praze.
V letech 1999-2003 byla předsedkyní Českého
statistického úřadu.
Prvních 18 míst bylo v souladu s rozhodnutím Komise
ze dne 18. února, kterým se ponechávají některé
vrcholové řídicí pozice pro pracovníky
z nových členských států, publikováno
v dubnu v Úředním věstníku a v tisku ve
všech nových členských státech. Jedná se o
dvě místa generálních ředitelů, 6
zástupců generálních ředitelů a 10
ředitelů.
Po skončení pohovorů dnes Komise jmenovala Marii Bohatou do
funkce zástupkyně generálního ředitele Eurostatu. Marie
Bohatá je nositelkou titulu Ph.D. uděleného jí
Ekonomickým ústavem Československé akademie věd a
také titulu z oboru ekonometrie z Vysoké školy
ekonomické v Praze.
Jednou z funkcí Marie Bohaté bude zastupovat
generálního ředitele na vrcholových jednáních,
jako např. v Radě a Evropském parlamentu a ve Výboru
pro statistické programy. Bude zajišťovat
dodržování kvalitativních požadavků Evropské
komise v Evropském statistickém systému a
vypracovávání etického kodexu a opatření
k zajištění nezávislosti evropských statistik.
Marie Bohatá bude rovněž odpovídat za
zajištění úzké spolupráce
s příslušnými mezinárodními organizacemi (tj.
OSN, MMF, OECD atd.) a se zeměmi, které nejsou členem
Evropské unie.
Životopis Marie Bohaté je k dispozici na sekretariátu
Erica Mamera (Brey 6/194).
* Eurostat má cca 800 pracovníků a rozpočet 80
milionů eur