					
<P><B>IP/00/1519</B>
<P>Bryssel 21. joulukuuta 2000
<H3>
<P><B>Komissio antoi uudet suuntaviivat valtiontuesta ymp</B><B>ärist</B><B>önsuojelulle</B></H3>
<P><I><B>Komission antamissa uusissa suuntaviivoissa m</B></I><I><B>ä</B></I><I><B>äritell</B></I><I><B>ä</B></I><I><B>än ehdot, joiden perusteella  j</B></I><I><B>äsenvaltiot voivat my</B></I><I><B>önt</B></I><I><B>ä</B></I><I><B>ä yrityksille ymp</B></I><I><B>ärist</B></I><I><B>önsuojelutukea. Suuntaviivat on laadittu tiiviiss</B></I><I><B>ä yhteisty</B></I><I><B>öss</B></I><I><B>ä j</B></I><I><B>äsenvaltioiden ja alan edustajien kanssa. Ne ovat tehokas keino edist</B></I><I><B>ä</B></I><I><B>ä ymp</B></I><I><B>ärist</B></I><I><B>önsuojelua ja est</B></I><I><B>ä</B></I><I><B>ä valtiontuen my</B></I><I><B>önt</B></I><I><B>äminen silloin, kun se ei ole perusteltua. Suuntaviivat noudattelevat my</B></I><I><B>ös Euroopan parlamentin ja neuvoston direktiiviluonnosta uusiutuvien energial</B></I><I><B>ähteiden kehitt</B></I><I><B>ämisest</B></I><I><B>ä.</B></I>
<P>"Kilpailupolitiikka ja ympäristöpolitiikka eivät ole toistensa vastakohtia," kilpailukomissaari Mario Monti toteaa. "Ympäristövaatimusten huomioon ottaminen ei kuitenkaan tarkoita sitä, että kaikenmuotoinen tuki olisi sallittava. On myös ajateltava tukien vaikutusta kestävän kehityksen sekä saastuttaja maksaa -periaatteen soveltamisen kannalta."
<P>Mario Monti selittää myös, miksi komissio vahvisti uudet suuntaviivat: "Nykyiset säännöt ovat vuodelta 1994. Ne olivat aikaisemmin tehokkaat, mutta jäsenvaltiot toimivat nyt aktiivisemmin energiasektorilla ja myöntävät sellaisia tukia, jotka vielä vähän aikaa sitten olivat melko harvinaisia  kuten veronhuojennukset tai -vapautukset. Myös uudenmuotoisia toimintatukia on alettu myöntää. Uudet suuntaviivat olivat siis tarpeen, jotta jäsenvaltiot ja yritykset voisivat perehtyä ehtoihin, joita komissio soveltaa päättäessään, soveltuuko suunniteltu tuki yhteismarkkinoille."
<P>Komission ympäristönsuojelupolitiikka perustuu saastuttaja maksaa -periaatteeseen. Tämä tarkoittaa sitä, että saastumisen aiheuttaneiden yritysten on maksettava ympäristönsuojelun kustannukset. Komission mielestä tämä on tehokkain tapa lisätä tietoisuutta ympäristönsuojelun merkityksestä. Valtiontuki voi vaikuttaa kielteisesti ympäristönsuojeluun, sillä yritykset saattavat pystyä tuen avulla välttämään ympäristökustannusten sisällyttämisen hintoihin. Komissio on kuitenkin tietoinen siitä, että tuki voi olla eräissä tapauksissa perusteltua kannustavan vaikutuksen vuoksi tai tilapäisratkaisun tarjoamiseksi. Kyseessä voi olla esimerkiksi yritys, joka päättää suojella ympäristöä paremmin kuin yhteisön normit edellyttävät. Toisena esimerkkinä voidaan mainita sellaisten uusiutuvien energialähteiden kehittäminen, joiden tuotantokustannukset ovat energian markkinahintoja korkeammat.  
<P><B>T</B><B>äst</B><B>ä syyst</B><B>ä on valittu l</B><B>ähestymistapa, joka suosii erityisesti uusiutuvia energial</B><B>ähteit</B><B>ä</B>. Jäsenvaltiot voivat valita monista vaihtoehdoista myöntää investointi- ja toimintatukea. <B>Investointituen</B> osalta perusintensiteettiä on korotettu 40 prosenttiin, kun se oli vuoden 1994 suuntaviivoissa 30 prosenttia. Tällaista tukea voidaan myöntää investointeihin uusiutuvien energialähteiden käytön, energiansäästön ja sähkön ja lämmön yhteistuotannon edistämiseksi. Tukeen voidaan myöntää 10 prosentin korotus, jos se myönnetään pk-yrityksille, tukialueilla sijaitseville yrityksille tai sellaisille investoinneille uusiutuvien energialähteiden käyttöön, joiden avulla voidaan turvata yhteisön koko energiatarve (esim. saaren). Tapauksesta riippuen investointituen intensiteetti voi siis olla jopa 50 prosenttia.
<P>Jäsenvaltioilla on lisäksi seuraavat neljä vaihtoehtoa myöntää <B>toimintatukea</B> uusiutuvien energialähteiden käytön edistämiseen:
<UL><P><LI>Jäsenvaltiot voivat myöntää tukea uusiutuvien energialähteiden tuotantokustannusten ja sähkön markkinahinnan välisen eron kattamiseksi kunnes kaikki tuotantolaitosta koskevat poistot on tehty. Jäsenvaltiot voivat päättää poistoajan pituudesta. Tarvittaessa tuki voi myös kattaa kohtuullisen tuoton pääomalle, jotta investointeja tämäntyyppiseen toimintaa voidaan edistää.
<P><LI>Jäsenvaltiot voivat myös käyttää "vihreiden sertifikaattien" kaltaisia markkinamekanismeja. Komissio katsoo, että tällaiset keinot on tarpeen sallia, sillä ne voivat edistää tehokkaasti uusiutuvien energialähteiden käyttöä. Jäsenvaltioiden on kuitenkin varmistettava, etteivät mekanismit johda liiallisiin korvauksiin.
<P><LI>Jäsenvaltiot voivat myöntää tukea vältettyjen ulkoisten kustannusten perusteella. Uusiutuvia energialähteitä hyödyntämällä voidaan välttää yhteiskunnalle aiheutuvia korkeita kustannuksia, joiden määrän arvioiminen on nyt mahdollista. Niin kauan kun vastuulliset yritykset eivät maksa näitä kustannuksia, uusiutuvia energialähteitä hyödyntäville energiantuottajille voidaan myöntää tukea vältettyjen kustannusten perusteella. Tarkoituksena on kattaa niille aiheutuneet haitat. Tuen  myöntämisehtoja on kuitenkin täsmennetty, jotta voidaan välttää liiallisten korvausten myöntäminen.
<P><LI>Lisäksi jäsenvaltiot voivat myöntää tukea yleisten toimintatukisääntöjen perusteella (eli tukea voidaan myöntää viisi vuotta ja sen määrä laskee vähitellen). Kyseessä on siis vain yksi vaihtoehto, mutta sitä soveltamalla jäsenvaltiot voivat myöntää tapauskohtaista tukea hankkeelle, joka ei edellytä pitkäaikaista tukea.
</UL><P>Komissio on myös halunnut vastata jäsenvaltioiden esittämiin huolenaiheisiin, jotka koskeva <B>veronhuojennuksia</B>.
<P>Komissio katsoo, että ympäristöverojen yhdenmukaistaminen yhteisössä pitäisi nostaa prioriteetiksi. Kun yhdenmukaistaminen puuttuu, ympäristöverotuksessa edistyneimpien jäsenvaltioiden on pakko myöntää veronhuojennuksia joillekin yrityksille, jotta ne eivät joutuisi epäedulliseen kilpailuasemaan verrattuna kilpailijoihinsa niissä jäsenvaltioissa, jotka eivät kanna tällaisia veroja. Ongelmat johtuvat pääasiassa yhdenmukaistamisen puutteesta eivätkä valtiontukisääntöjen soveltamisesta.
<P>Jotta jäsenvaltiot voisivat ottaa käyttöön uusia veroja, joillekin yrityksille voidaan myöntää poikkeus jopa kymmeneksi vuodeksi, kun tuensaajayritys sitoutuu ympäristönsuojelutoimien tehostamiseen tai maksaa veronhuojennuksen jälkeenkin huomattavan osan kyseisistä veroista.
<P>Uudet suuntaviivat sisältävät myös <B>pk-yrityksi</B><B>ä koskevia erityiss</B><B>ä</B><B>änt</B><B>öj</B><B>ä</B>. Pk-yrityksille voidaan myöntää investointitukea uusien yhteisön normien noudattamiseen. Tässä komissio siis myöntää poikkeuksen periaatteesta, jonka mukaan tuen myöntämisen perusteena ei yleensä saa olla ympäristönormien  eli lainsäädännön  noudattaminen.
<P>Myös <B>saastuneiden teollisuusalueiden puhdistamiseen</B> ja <B>yritysten uudelleensijoittamiseen</B> myönnettävän tuen osalta on vahvistettu erityissäännöt. Viimeksi mainittu vaihtoehto koskee etenkin kaupunkialueilla toimivia yrityksiä, joiden sijainti aiheuttaa huomattavia ongelmia alueen asukkaille. Komission mielestä tällaisten yritysten siirtymistä etäämmälle asutuksesta on tuettava, jotta mahdolliset riskit voidaan välttää.
<P>Nämä säännökset tulevat voimaan, kun ne julkaistaan Euroopan yhteisöjen virallisessa lehdessä. Suuntaviivat muodostavat johdonmukaisen toimenpidekokonaisuuden, jonka avulla voidaan sekä noudattaa ympäristönsuojeluvaatimuksia että EY:n perustamissopimuksen mukaisia valtiontuen valvontaa koskevia sääntöjä. Uudet suuntaviivat ovat voimassa vuoden 2007 loppuun.
