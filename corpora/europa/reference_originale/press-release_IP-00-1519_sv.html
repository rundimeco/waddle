					
<P><B>IP/00/1519</B>
<P>Bryssel den 21 december 2000 
<H3>
<P><B>Kommissionen antar nya gemenskapsriktlinjer f</B><B>ör statligt st</B><B>öd till skydd f</B><B>ör milj</B><B>ön</B></H3>
<P><I><B>Europeiska kommissionen har antagit nya riktlinjer som fastst</B></I><I><B>äller p</B></I><I><B>å vilka villkor medlemsstaterna f</B></I><I><B>år bevilja f</B></I><I><B>öretag st</B></I><I><B>öd till milj</B></I><I><B>öskydd. Riktlinjerna som </B></I><I><B>är resultatet av ett n</B></I><I><B>ära samarbete med medlemsstaterna och de ber</B></I><I><B>örda parterna, </B></I><I><B>är ett effektivt verktyg f</B></I><I><B>ör att utveckla </B></I><I><B>åtg</B></I><I><B>ärder till f</B></I><I><B>örm</B></I><I><B>ån f</B></I><I><B>ör milj</B></I><I><B>öskydd, och samtidigt undvika beviljandet av statligt st</B></I><I><B>öd som inte </B></I><I><B>är ber</B></I><I><B>ättigat. Riktlinjerna </B></I><I><B>är ocks</B></I><I><B>å helt i linje med utkastet till Europaparlamentets och r</B></I><I><B>ådets direktiv om utveckling av f</B></I><I><B>örnybar energi.</B></I>
<P>"Konkurrenspolitiken och miljöpolitiken står inte i något motsatsförhållande till varandra", förklarade Mario Monti, kommissionär med ansvar för konkurrensfrågor. "Att beakta miljökrav innebär dock inte allt stöd måste godkännas. Man måste beakta stödets effekter med hänsyn till en hållbar utveckling och en full tillämpning av principen om att förorenaren betalar."
<P>Kommissionären förklarade också orsakerna till varför kommissionen antagit dessa nya riktlinjer: "De gällande reglerna, som är från 1994, har visat sig vara ett effektivt verktyg under gångna år. I dag vidtar medlemsstaterna fler åtgärder, t.ex. inom energisektorn, och de tar sig uttryck i hittills föga använda former, bland annat nedsättning av och befrielse från avgifter. Dessutom tenderar nya former av driftsstöd att utvecklas.  Det var därför nödvändigt att anta nya riktlinjer för att medlemsstaterna och företagen skall känna till vilka kriterier kommissionen kommer att tillämpa för att avgöra om de planerade stöden är förenliga med den gemensamma marknaden."
<P>Kommissionens politik på miljöskyddsområdet grundar sig på principen om att förorenaren betalar, dvs. kostnaderna för skydd av miljön skall betalas av de företag som är ansvariga för föroreningen. Kommissionen anser att detta är det mest effektiva sättet att göra var och en medveten om hur viktig miljön är. I detta sammanhang kan statliga stöd motverka sitt syfte genom att företagen slipper skyldigheten att internalisera kostnaderna för den förorening de orsakat. Kommissionen är dock medveten om att stöd i vissa fall kan vara berättigade på grund av sin stimulanseffekt eller som en tillfällig lösning. Detta är fallet bland annat om företagen beslutar sig för att satsa mer på miljöskydd än gemenskapsnormerna kräver. Detsamma gäller för utvecklingen av förnybar energi, som har produktionskostnader som är högre än marknadspriset för energi. 
<P><B>D</B><B>ärf</B><B>ör f</B><B>örh</B><B>åller man sig mycket positivt till st</B><B>öd till f</B><B>örnybar energi i de nya riktlinjerna. </B>Medlemsstaterna kan välja mellan flera olika alternativ för att bevilja investeringsstöd och driftsstöd. När det gäller <B>investeringsst</B><B>öd</B> har grundnivån för stöd, som var 30 % enligt 1994 års riktlinjer, höjts till 40 % för investeringar till förmån för förnybar energi, energisparande åtgärder och kraftvärmeproduktion. Dessutom är ett tillägg på 10 % möjligt för små och medelstora företag och företag som är belägna i stödregioner samt för investeringar i förnybar energi som gör det möjligt att försörja hela områden, t.ex. en ö. Det innebär att investeringsstödet lätt kan uppgå till 50 % i vissa fall.
<P>Också när det gäller förnybar energi kan medlemsstaterna bevilja <B>driftsst</B><B>öd</B> enligt fyra alternativ enligt eget val:
<UL><P><LI>Det första alternativet ger dem möjlighet att bevilja stöd för att kompensera skillnaden mellan produktionskostnaderna för förnybar energi och marknadspriset på el, till dess att anläggningarna avskrivits. Medlemsstaterna får avgöra avskrivningens varaktighet. Om det blir nödvändigt får stödet också täcka en rimlig kapitalavkastning för att locka investeringar till denna typ av verksamhet. 
<P><LI>Medlemsstaterna kan också tillgripa marknadsinstrument, t.ex. "gröna certifikat". Kommissionen anser att det rör sig om instrument som effektivt kan bidra till att främja förnybar energi och att de därför bör godkännas. Medlemsstaterna bör dock försäkra sig om att dessa system inte leder till överkompensation. 
<P><LI>Medlemsstaterna kan också bevilja stöd på grundval av externa kostnader som undvikits. Produktionen av förnybar energi gör det möjligt att undvika att samhället åsamkas höga externa kostnader, som det numera är möjligt att beräkna. I den mån de externa kostnaderna inte betalas av de företag som är ansvariga för föroreningen, kan stöd beviljas producenter av förnybar energi i proportion till de kostnader som undvikits för att kompensera för det handikapp dessa energiformer lider av. Villkoren kommer dock att fastställas närmare för att undvika risken för överkompensation.
<P><LI>Medlemsstaterna behåller också möjligheten att bevilja stöd enligt de generella villkor som är tillämpliga på driftsstöd, dvs. stöd som är begränsade till fem år och i princip degressiva. Detta är endast ett alternativ bland alla andra, men det ger medlemsstaterna möjlighet att bevilja stöd för ett visst projekt som inte kräver ett långvarigt stöd.
</UL><P>Kommissionen har också bemödat sig om att komma medlemsstaterna till mötes när det gäller <B>avgiftsneds</B><B>ättningar</B>.
<P>Kommissionen anser att harmoniseringen av miljöavgifterna inom gemenskapen måste vara en prioritet. I avsaknad av en sådan harmonisering ser sig de medlemsstater som hunnit längst i fråga om miljöavgifter tvingade att bevilja vissa företag avgiftsnedsättningar för att dessa inte skall hamna i en ogynnsam konkurrenssituation jämfört med sina konkurrenter i sådana medlemsländer som inte tillämpar motsvarande avgifter. Svårigheterna är främst en följd av bristande harmonisering och inte av tillämpningen av reglerna om statligt stöd.
<P>För att medlemsstaterna skall kunna införa nya avgifter har kommissionen gjort det möjligt att bevilja vissa företag undantag för högst en tioårsperiod, om de stödmottagande företagen åtar sig att göra förbättringar i fråga om miljöskydd eller fortsätter att betala en betydande del av de ifrågavarande avgifterna efter nedsättningen.
<P>De nya riktlinjerna innehåller också <B>s</B><B>ärskilda best</B><B>ämmelser f</B><B>ör sm</B><B>å och medelstora f</B><B>öretag</B>, som kan beviljas investeringsstöd för att anpassa sig till nya gemenskapsnormer. Kommissionen gör här ett avsteg från principen om att följandet av normerna  dvs. lagen   i regel inte kan berättiga ett stöd.
<P>Särskilda bestämmelser har också införts för <B>återst</B><B>ällande av f</B><B>örorenad mark </B>och för <B>omlokalisering av f</B><B>öretag</B>. Det sistnämnda avser särskilt företag i urbana miljöer som skapar stora problem för invånarna. Kommissionen anser att dessa företag bör beviljas stöd för att flytta till mer avlägsna platser för att undvika att människor som bor i närheten utsätts för risker.
<P>Dessa bestämmelser, som träder i kraft när de offentliggörs i EGT, är en samling åtgärder som gör det möjlighet att förena miljöskyddskraven med bestämmelserna i EG-fördraget på området för kontroll av statligt stöd. De nya riktlinjerna gäller till slutet av 2007.
