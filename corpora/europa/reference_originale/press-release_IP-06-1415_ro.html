					<p align="right"><b>IP/06/1415</b></p>
<p align="right">Bruxelles, 17 octombrie 2006</p>
<h1>
<a name="Heading4"></a><b>A fost selectat logo-ul celei de-a 50-a
aniversări a UE </b></h1>
<h2>
<a name="Heading7"></a><b><i>Astăzi, în cadrul unei ceremonii
desfăşurate la Bruxelles, a fost anunţat
câştigătorul concursului pentru logo-ul celei de-a 50-a
aniversări a UE.</i></b><b><i> Concursul a atras un număr
neaşteptat de mare de participanţi – 1 701 – din toate
statele membre, precum şi din Bulgaria şi România. Comisia
şi celelalte instituţii europene vor utiliza logo-ul
câştigător pentru evenimente organizate în cursul anului
2007 cu ocazia celei de-a 50-a aniversări a Tratatului de la Roma. Statele
membre, dar şi autorităţile naţionale, locale şi
regionale sunt invitate să folosească acest logo pentru evenimentele
lor specifice. Câştigătorul Szymon Skrzypczak a primit premiul de
6 000 euro. Logo-urile de pe locurile doi Tore Rosbo şi trei Jenny Lundgren
au primit premii în valoare de 4 000 euro şi respectiv 2 000 euro.De
asemenea, primii trei câştigători au primit câte un trofeu,
iar fiecare dintre cei 10 finalişti a primit câte o diplomă.
Premiile au fost înmânate de vicepreşedintele Comisiei Europene,
doamna Margot Wallström şi vicepreşedintele Parlamentului
European, domnul Alejo Vidal-Quadras, copreşedinţii juriului final.
Ceilalţi trei membri ai juriului final au fost domnul Hans Brunmayr,
director general pentru presă, comunicare şi protocol din cadrul
Consiliului, doamna Jillian van Turhnout, vicepreşedinte al Grupului de
interese din cadrul Comitetului Economic şi Social European şi doamna
Claude Du Granrut, membru al Comitetului Regiunilor şi consilier în
regiunea Picardia din Franţa.</i></b></h2>
<p>Conform declaraţiilor domnului Alejo
Vidal-Quadras, prim-vicepreşedinte al Parlamentului European,
„<i>Succesul înregistrat în întreaga Europă de acest
concurs pentru crearea unui logo demonstrează că am avut dreptate
să le acordăm încredere tinerilor pentru a ne ajuta să
concepem Europa de mâine. În numele Parlamentului European,
instituţia care reprezintă cetăţenii europeni, aş dori
să le mulţumesc tuturor participanţilor pentru
imaginaţia şi entuziasmul lor. Felicit câştigătorul
pentru un rezultat minunat, care exprimă foarte bine destinul nostru
comun</i>". </p>
<p>Vorbind despre ceremonie, vicepreşedintele Margot Wallström a
declarat: „<i>Logo-ul câştigător reprezintă
diversitatea şi forţa Europei şi subliniază totodată
dorinţa de unitate şi de solidaritate a continentului nostru. Sincere
felicitări câştigătorului şi celorlalte persoane
nominalizate – rezultatele concursului sunt impresionante şi
demonstrează talentele tinerilor designeri şi artişti
europeni.”</i> </p>
<p>Săptămâna trecută, o comisie formată din 11
experţi în artă şi design recunoscuţi pe plan
internaţional a selectat cele mai bune 10 logo-uri dintr-un total de 1 701
de propuneri trimise de studenţi europeni la arte, grafică, comunicare
(design), comunicare vizuală, design media sau discipline conexe.
Aceştia au fost invitaţi să creeze un logo şi, dacă
doresc, şi un slogan privind integrarea europeană. Logo-ul trebuia
să se refere la cea de-a 50-a aniversare de la semnarea Tratatului de la
Roma şi să reflecte realizările UE – cum ar fi pacea
şi prosperitatea – şi viitorul acesteia, ca de exemplu cum ar
arăta Uniunea Europeană pe care şi-o doresc pentru
generaţiile următoare.</p>
<p>Concursul a fost lansat în parteneriat, pe 6 iulie, de Comisie,
Parlamentul European, Consiliu, Comitetul Economic şi Social European
şi Comitetul Regiunilor.<br>Pentru mai multe noutăţi referitoare
la ceremonia de decernare a premiilor şi pentru descărcarea logo-ului
şi a fotografiilor:</p>
<p><a
href="http://ec.europa.eu/avservices/50/index_en.cfm">http://ec.europa.eu/avservices/50/index_en.cfm</a>
<br>Toate informaţiile privind concursul, câştigătorii
şi logo-ul:</p>
<p><a
href="http://www.logo-competition.eu/">http://www.logo-competition.eu/</a></p>

