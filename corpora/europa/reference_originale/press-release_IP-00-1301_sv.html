					
<P><B>IP/00/1301</B>
<P>Bryssel den 15 november 2000
<H3>
<P><B>Kommissionens tredje rapport om varvsindustrin: Sydkorea ligger bakom den fortsatta krisen p</B><B>å v</B><B>ärldsmarknaden</B></H3>
<P><I><B>I sin tredje rapport om situationen inom v</B></I><I><B>ärldens varvsindustri finner Europeiska kommissionen att den v</B></I><I><B>ärldsomsp</B></I><I><B>ännande varvsindustrin fortfarande st</B></I><I><B>år inf</B></I><I><B>ör stora sv</B></I><I><B>årigheter. Trots st</B></I><I><B>örre ordering</B></I><I><B>ång har fartygspriserna i allm</B></I><I><B>änhet inte </B></I><I><B>återh</B></I><I><B>ämtat sig. I rapporten drar kommissionen slutsatsen att de fortsatt l</B></I><I><B>åga priserna orsakas av de sydkoreanska varvens l</B></I><I><B>åga anbudspriser. I juni 2000 undertecknades "det godk</B></I><I><B>ända protokollet" f</B></I><I><B>ör att garantera bindande </B></I><I><B>åtaganden fr</B></I><I><B>ån Sydkoreas sida om att inte blanda sig i finansieringen av varvsindustrin, men </B></I><I><B>änd</B></I><I><B>å blev de bilaterala samtalen med Sydkorea resultatl</B></I><I><B>ösa. Den europeiska industrin har l</B></I><I><B>ämnat in ett klagom</B></I><I><B>ål enligt f</B></I><I><B>örordningen om handelshinder f</B></I><I><B>ör att tackla problemet enligt WTO-reglerna. Medlemsstaterna kommer att diskutera resultaten och rekommendationerna i rapporten den 5 december 2000 p</B></I><I><B>å industriministrarnas m</B></I><I><B>öte i Bryssel.</B></I>
<P>I dag antog kommissionen sin tredje rapport om situationen inom världens varvsindustri. Den första rapporten lades fram för rådet den 9 november 1999 och den andra den 18 maj 2000. Vid båda dessa tillfällen uppmanade rådet kommissionen att vidta vissa åtgärder för att ta itu med situationen. Den tredje rapporten innehåller en analys av den senaste utvecklingen på världsmarknaden för nya fartyg och en utvärdering av de åtgärder som vidtagits som svar på rådets begäran.
<P>Enligt rapporten har den globala varvsindustrin fortfarande stora problem. Utbudet är fortsatt större än efterfrågan och det finns få tecken som tyder på att läget kommer att förbättras. Trots ökad orderingång under de första åtta månaderna i år till följd av gynnsamma marknadsvillkor för bulktransporter av flytande produkter och nyskapande fartygskoncept (mycket stora containerfartyg) har fartygspriserna inte återhämtat sig från det stora fall som inleddes 1997. Det finns emellertid vissa tecken på återhämtning jämfört med de låga nivåerna i slutet av 1999. Priserna på andra fartygstyper än tankfartyg har fortsatt nedåt under de senaste tolv månaderna, medan en svag prisökning på 510% kunde noteras för tankfartyg. I rapporten drar man slutsatsen att de fortsatt låga priserna orsakas av de sydkoreanska varvens låga anbudspriser.
<P>Sydkorea är nu världens största varvsnation. Mer än 40 % av alla nya order under de första åtta månaderna år 2000 gick till de sydkoreanska varven (Japan: 25 %, EU+Norge: 16 %, resten av världen: 19 %). I det viktiga marknadssegmentet för containerfartyg tog de sydkoreanska varven hem 60 % av alla nya order under samma period (Japan: 7 %, EU+Norge: 8 %, resten av världen: 25 %). När det gäller de mycket stora containerfartyg som börjar dominera linjesjöfarten, tog de sydkoreanska varven 82 % av marknaden (Japan: 4 %, EU+Norge: 0 %, resten av världen: 14 %). Å andra sidan har varven i EU fortsatt att dominera marknaden för exklusiva kryssningsfartyg.
<P>De detaljerade kostnadsundersökningarna av orderingången till varvsindustrin i de två tidigare rapporterna har uppdaterats för att ta hänsyn till inflationsantaganden och nya uppgifter från Sydkorea om varvens ekonomiska situation. Enligt dessa antaganden är de uppskattade förlusterna för de sydkoreanska varven betydande. De sydkoreanska varven är aktiva i stort sett alla marknadssegment, vilket gör att det i huvudsak endast återstår mindre inhemska order och högspecialiserat tonnage för varven i EU. Alltså bekräftar slutsatserna i denna tredje rapport kommissionens slutsatser i den första och den andra rapporten.
<P>Alla åtgärder som krävs för att få bukt med problemet (såsom efterlystes av Europeiska ministerrådet vid dess möten den 9 november 1999 och 18 maj 2000) håller på att vidtas. Det gäller framför allt ett mödosamt arbete från kommissionens sida för att få bindande löften från Korea om att inte ingripa i finansieringen av varvens verksamhet. Efter flera förhandlingsomgångar kom Europeiska kommissionen och Sydkoreas regering fram till en överenskommelse i form av ett godkänt protokoll (<I>Agreed Minutes</I>), som undertecknades den 22 juni 2000. Ytterligare samtal har hållits efter det att överenskommelsen ingicks för att tillämpa principerna i överenskommelsen. Det gick dock inte att komma fram till något gemensamt sätt att angripa problemen och de bilaterala samtalen med Sydkorea förblev resultatlösa.
<P>Bevis som samlats in i samband med Europeiska kommissionens marknadsövervakning har hjälp näringslivet i EU att sammanställa tillräckligt med uppgifter för ett klagomål enligt förordningen om handelshinder. Näringslivet överlämnade detta klagomål till kommissionen den 24 oktober 2000.
<P>Eftersom kommissionen anser att IMF kan spela en viss roll när det gäller omstruktureringen av industrin i Sydkorea, tog man kontakt med IMF för att påpeka vilka effekter de sydkoreanska varvens agerande skulle kunna få. IMF har dock klargjort att organisationen inte har något mandat att ingripa i sektorsfrågor. Kommissionen kommer även fortsättningsvis att informera IMF om utvecklingen för att se till att de sydkoreanska varvens sammanlagda förluster varken direkt eller indirekt täcks av landets regering och att marknadsprinciperna tillämpas helt och fullt.
<P>Kommissionen har även undersökt de nuvarande stödåtgärderna enligt rådets förordning 1540/98 till förmån för varven i EU och kommit fram till att driftstödet inte har löst problemet med de sydkoreanska metoderna för prissättning.
<P>Mot denna bakgrund föreslås följande insatser:
<UL><P><LI>Kommissionen skall fortsätta att övervaka situationen på marknaden.
<P><LI>Kommissionen skall snarast möjligt granska näringslivets klagomål enligt förordningen om handelshinder och om det godkänns med kraft föra klagomålet vidare för eventuella åtgärder från WTO:s sida.
<P><LI>Samtidigt skall kommissionen vara öppen för eventuella förslag från Sydkoreas sida som går EU till mötes.
<P><LI>Kommissionen och medlemsstaterna skall fortsatta sitt arbete inom OECD för rättvisa internationella handelsförhållanden för varvsindustrin.
<P><LI>Kommissionen och medlemsstaterna skall fortsätta att verka för att IMF ser till att omstruktureringen av de koreanska varven noga övervakas och utvärderas.
<P><LI>Kommissionen skall fortsätta sitt nära samarbete med industrin i frågor som rör konkurrensen.
<P><LI>Utan att det inkräktar på ovan beskrivna insatser kommer kommissionen snarast att försöka föreslå åtgärder som löser problemet i enlighet med artikel 12 i förordning 1540/98.
