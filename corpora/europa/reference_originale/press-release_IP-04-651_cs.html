IP/04/651
Brusel, 17 květen 2004
Mezi 17 vybraných projektů v rámci programu CIVITAS
s rozpočtem 50 milionů eur na podporu čisté
městské dopravy je šest měst z Estonska, Maďarska,
Polska, Rumunska a Slovinska. Komise zveřejnila jména šesti
měst z nových členských států, kde budou
probíhat pilotní projekty (Debrecín, Krakov, Lublaň,
Ploješť, Suceava a Tallinn). Dalších 11 měst
leží ve starých členských státech EU15 (Burgos,
Janov, La Rochelle, Malmö, Norwich, Odense, Potenza, Preston, Stuttgart,
Toulouse a Benátky).     „Dojem na nás udělala
především kvalita projektů z nových
členských států. Města v těchto státech
se potýkají s rychle rostoucím počtem automobilů
a poklesem využívání městské hromadné
dopravy. Chci vyzvat místní úřady aby pokračovaly ve
svém úsilí při vývoji a testování
nových transformačních strategií, jež jsou
zaměřeny na udržení vysokého podílu
využití městské hromadné dopravy, chůze
a cyklistiky“   , řekla Loyola de Palacio,
místopředsedkyně Evropské komise odpovědná za
oblast energetiky a dopravy.
Uvedených 17 nových se přidává ke
stávající skupině 19 měst
CIVITAS
[1]
v jejich boji
proti dopravním zácpám a znečišťování
životního prostředí pomocí nových
technologií, moderních plánovacích opatření,
podpory účinného využívání energie
a používání alternativních pohonných hmot.
Cílem je podpořit rozvoj přitažlivých alternativ
k používání soukromých automobilů ve
městech.
Iniciativa CIVITAS je součástí nové strategie Komise,
jejímž cílem je do roku 2020 nahradit 20 % nafty a
benzínu používaného v silniční dopravě.
Nová města CIVITAS se významně angažují při
využívání biopaliv a zemního plynu ve vozovém
parku v soukromých rukách i ve vozidlech městské
hromadné dopravy. Součástí komplexního
přístupu jsou i následující opatření:
nové systémy pro informování cestujících a
řízení dopravy,
vytváření „čistých oblastí“
v městských centrech, kde je povolen pouze provoz
„čistých“ vozidel,
moderní propagační akce a osvěta zaměřené
na městskou hromadnou dopravu,
pružné systémy účtování parkovného
na základě ukazatelů ochrany životního
prostředí.
Jedním
z nejvýznamnějších prvků iniciativy CIVITAS je
fórum CIVITAS, jež bylo zprovozněno v říjnu roku
2002 a jež tvoří 72 evropských měst. Jedná se o
platformu pro výměnu osvědčených postupů,
nápadů a zkušeností mezi odborníky a politiky.
Evropská komise v rámci iniciativy CIVITAS podporuje
náročné a rozsáhlé projekty, které
skutečně provázaným způsobem kombinují energetiku
a dopravu. Komise zajišťuje 35 % prostředků.
Bližší údaje o iniciativě CIVITAS jsou dostupné
na internetové adrese:
http://www.civitas-initiative.org/civitas/home.cfm
[1]
Aalborg, Barcelona,
Berlín, Brémy, Bristol, Bukurešť, Cork, Gdyně,
Göteborg, Štýrský Hradec, Kaunas, Lille, Nantes, Pécs,
Praha, Řím, Rotterdam, Stockholm a Winchester.