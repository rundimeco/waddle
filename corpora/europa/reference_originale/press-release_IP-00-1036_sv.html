					
<P><B>IP/00/1036</B>
<P>Bryssel den 21 september 2000 
<H3>
<P><B>Kommissionen inleder en f</B><B>ördjupad unders</B><B>ökning av Metsos f</B><B>örv</B><B>ärv av Svedala</B></H3>
<P><I><B>Europeiska kommissionen har beslutat att inleda en f</B></I><I><B>ördjupad unders</B></I><I><B>ökning av Metso Corporations f</B></I><I><B>öreslagna f</B></I><I><B>örv</B></I><I><B>ärv av Svedala Industri AB. Mot bakgrund av Metsos och Svedalas nuvarande st</B></I><I><B>ällning p</B></I><I><B>å marknaden f</B></I><I><B>ör tillverkning av en viss typ av stenkrossningsutrustning har kommissionen kunnat konstatera att det finns risk f</B></I><I><B>ör att f</B></I><I><B>örv</B></I><I><B>ärvet kan leda till att en dominerande st</B></I><I><B>ällning uppkommer p</B></I><I><B>å dessa marknader. </B></I>
<P>Metso är ett finskt företag som bildades 1999 genom en fusion mellan Valmet Corporation och Rauma Corporation. Företaget är verksamt inom maskinteknik, till exempel berg- och mineralbearbetningsmaskiner, automations- och reglerteknik samt fiber- och pappersteknik. 
<P>Svedala är ett svenskt företag inom anläggnings- och mineralbearbetningsbranschen som tillverkar utrustning för mineralutvinning, mineralbearbetning, borrning och stenkrossning.
<P>Den föreslagna affären innebär att Metso förvärvar kontroll över Svedala genom ett rekommenderat kontanterbjudande. Genom transaktionen skulle man slå samman de båda parternas verksamheter inom stenkrossningsutrustning, som för närvarande säljs både av Metso (under varumärket Nordberg) och Svedala. 
<P>Stenkrossningsutrustning används i regel främst inom gruvindustrin samt vid tillverkning av aggregat (för anläggningsindustrin) och cement. En typisk krossningsanläggning omfattar vanligen flera successiva faser som i sin tur kan omfatta teknik av olika slag. 
<P>Kommissionens undersökning tyder på att stenkrossningsutrustning kan delas upp i underkategorier beroende på vilken teknik som används (t.ex. käftkrossar och konkrossar), och också beroende på typ av tillämpning eller utrustningens storlek (dvs. mindre aggregat- och anläggningstillämpningar och större gruvtillämpningar). Marknaderna för mindre krossar verkar vara nationella, medan det finns starka tecken som tyder på att marknaden för gruvkrossar är global.
<P>Transaktionen kommer att ge upphov till betydande konkurrensöverlappningar på marknaderna för mindre konkrossar och mindre käftkrossar i flera EES-medlemsstater. Med tanke på parternas marknadsposition och den relativa splittringen inom resten av branschen, hyser kommissionen allvarliga farhågor för att transaktionen skulle kunna leda till uppkomsten av en dominerande ställning på marknaderna för mindre konkrossar och mindre käftkrossar i flera medlemsstater. 
<P>Slutligen kan det inte uteslutas att transaktionen skulle föranleda konkurrensproblem på vissa gruvmarknader, särskilt i fråga om mycket stora konkrossar. Detta måste undersökas närmare.
<P>EU:s undersökningar av företagsfusioner sker inom en juridiskt bindande tidtabell. Från den dag då kommissionen har fått all information om detaljerna kring transaktionen (s.k. anmälan), har den en månad på sig att göra en preliminär undersökning av den anmälda transaktionen. Om kommissionen finner att det råder allvarliga tvivel om huruvida en transaktion är förenlig med konkurrensreglerna på gemenskapens inre marknad, inleder den en fullständig undersökning. Kommissionen har ytterligare fyra månader på sig att undersöka fakta i ärendet och anta ett slutligt beslut om huruvida den föreslagna transaktionen skall ges grönt ljus. Inledandet av en fullständig undersökning är ett procedursteg som inte påverkar ärendets slutliga utgång.
<P>Genom sitt beslut att inleda en fullständig undersökning av ärendet kommer kommissionen att fortsätta en detaljutredning av omständigheterna. Som metod för juridisk prövning används sannolikheten för att det föreslagna förvärvet skulle kunna skapa eller förstärka en dominerande ställning. Kommissionen har samarbetat med den federala handelskommissionen vid undersökningen av transaktionen i enlighet med 1991 års bilaterala avtal mellan Europeiska kommissionen och Förenta staterna om samarbete i konkurrensfrågor. Kommissionens beslut att inleda en fördjupad undersökning av detta ärende påverkar inte utgången av undersökningen i Förenta staterna, som fortfarande pågår.
