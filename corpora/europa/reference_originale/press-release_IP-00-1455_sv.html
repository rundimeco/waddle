					
<P><B>IP/00/1455</B>
<P>Bryssel den 6 december 2000
<H3>
<P><B>H</B><B>öga kvalitets- och s</B><B>äkerhetsstandarder f</B><B>ör humanblod och blodkomponenter</B></H3>
<P><I><B>Europeiska kommissionen har antagit ett f</B></I><I><B>örslag till direktiv om fastst</B></I><I><B>ällande av h</B></I><I><B>öga s</B></I><I><B>äkerhetskrav f</B></I><I><B>ör blod och blodprodukter </B></I><I><B>överallt i gemenskapen.</B></I><I><B> </B></I><I><B>Syftet </B></I><I><B>är att garantera en </B></I><I><B>övergripande bindande standard f</B></I><I><B>ör blod och blodprodukter fr</B></I><I><B>ån givare till patient.</B></I><I><B> </B></I><I><B>Dessutom garanteras tydliga normer f</B></I><I><B>ör blod oavsett blodets slutliga anv</B></I><I><B>ändningsomr</B></I><I><B>åde, d</B></I><I><B>äribland medicinskt bruk.</B></I><I><B> </B></I><I><B>Detta </B></I><I><B>är i linje med de s</B></I><I><B>ärskilda kraven i Amsterdamf</B></I><I><B>ördraget enligt vilka en h</B></I><I><B>ög h</B></I><I><B>älsoskyddsniv</B></I><I><B>å m</B></I><I><B>åste garanteras i hela blodproduktionskedjan.</B></I>
<P>I det föreslagna direktivet fastställs höga krav för de nationella inrättningarna för blodverksamhet och ett kvalitetssystem för inrättningar för blodverksamhet som skall se till att blodsäkerheten uppfyller jämförbara krav i hela gemenskapen. Dessutom införs öppna normer för spårbarhet och märkningssystem som kommer att garantera att blod kan spåras från blodgivare till patient och omvänt. Samtidigt som direktivet kommer att införa nya gemensamma krav på blod avsett för transfusion kompletterar det även andra EU-direktiv om industriella och medicinska tillämpningar och behandlingar med blod.
<P>Enligt David Byrne, kommissionär med ansvar för konsumentskydd och hälsa, kan man inte nog betona vikten av enhetliga rättsliga styrmedel på detta område för hela EU. "Medborgarna förutsätter att de har tillgång till blod och blodkomponenter som har testats grundligt enligt fastställda säkerhetsförfaranden. De som får blod är per definition mycket sårbara. Enligt fördraget är det vårt ansvar att göra vårt yttersta för att i samarbete med medlemsstaterna minimera riskerna för de mest utsatta personerna. Närhelst medborgarna reser i Europa eller oavsett var blod insamlas kan de vara försäkrade om att samma skydd gäller som garanterar samma höga kvalitet i hela gemenskapen. Vi måste ta lärdom av dem som offrat sina liv på grund av förorenat blod, och vi måste arbeta tillsammans för att uppnå en hög standard och minimera riskerna för medborgarna,", sade han.
<P>Kommissionens förslag syftar inte endast till att överbrygga skillnader i gemenskapslagstiftningen. I förslaget uppmanas medlemsstaterna att samarbeta både nationellt och inom EU för att genomföra åtgärder för att skydda insamling, kontroll, bearbetning, förvaring och distribution av helblod och blodkomponenter och att inrätta system för ackreditering och övervakning. Höga krav ställs för blod- och plasmagivares lämplighet och screening av donerat blod i EU. I förslaget ingår bestämmelser om utbildning för den personal som direkt sysslar med blod. Likaså ingår bestämmelser som skall garantera att helblod och blodkomponenter kan spåras från blodgivare till patient enligt metoder som gäller i hela gemenskapen.
<P>Kommissionen har för avsikt att förutse och vara beredd inför framtida risker med blod och blodkomponenter och se till att allt blod hanteras på rätt sätt. Detta kan uppnås genom samråd med den nya expertkommitté som består av företrädare för medlemsstaterna och som inrättas för att hålla kommissionen underrättad om den senaste utvecklingen i blodfrågor.
