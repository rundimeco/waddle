					<p align="right"><b>IP/07/1338</b></p>
<p align="right">Bruxelles, 14 septembrie 2007</p>
<h1>
<a name="Heading4"></a><b>Comisarul Piebalgs reaminteşte, în
cadrul unei conferinţe susţinute la Budapesta, angajamentul european
în favoarea proiectului Nabucco</b></h1>
<h2>
<a name="Heading7"></a><b><i>Comisarul pentru energie, Andris Piebalgs, a
reamintit astăzi puternicul angajament european în favoarea
construcţiei conductei de gaz Nabucco, un proiect de aprovizionare cu gaze
naturale dinspre o serie de noi furnizori către Europa
Centrală.</i></b><b><i> Într-un discurs susţinut cu ocazia
conferinţei organizate astăzi cu sprijinul guvernului maghiar,
comisarul Piebalgs a subliniat faptul că Nabucco este unicul proiect cu
privire la gazele naturale din rândul celor patru proiecte energetice
prioritare care beneficiază de un coordonator. De altfel, nou-numitul
coordonator al proiectului, Jozias van Aartsen, a fost, la rândul său,
prezent la conferinţă. „Conferinţa organizată la
Budapesta demonstrează că Europa este unită în
hotărârea sa de a avansa cu privire la acest proiect de
importanţă capitală, care va accelera eforturile noastre de a
diversifica sursele şi căile de aprovizionare cu gaze naturale”,
a declarat comisarul Piebalgs.</i></b></h2>
<p>Prim-ministrul al Ungariei, dl. Ferenc Gyurcsány, şi ministrul
economiei şi transporturilor, dl. János Kóka, au luat, de
asemenea, parte la această conferinţă majoră,
împreună cu miniştri din Austria, Bulgaria, România, Turcia
şi cu reprezentanţi ai industriei, ai instituţiilor financiare
internaţionale şi ai presei de specialitate. </p>
<p>Proiectul Nabucco constă dintr-un gazoduct cu o lungime de 3 300 de
kilometri şi o capacitate anuală maximă prevăzută de 30
de miliarde de metri cubi. Această conductă va permite transportul de
gaze naturale de la unităţi de producţie din Orientul Mijlociu
şi din regiunea Mării Caspice către Europa. Capătul
meridional al acestuia se va afla la Baumgarten an der March, un terminal
natural major de gaze naturale situat în Austria. Lucrările trebuie
să înceapă în 2009, iar data preconizată de finalizare
este 2012. Proiectul Nabucco este inclus în programul Reţeaua
Transeuropeană de Energie a UE şi a fost identificat de către
Consiliul European din 24 martie 2007 drept unul dintre proiectele prioritare
care vor beneficia de coordonare. </p>
<p>Această conferinţă a reprezentat prima ocazie pentru
coordonatorul proiectului Nabucco, Jozias van Aartsen, de a lua parte la un
eveniment major legat de îndeplinirea funcţiilor domniei sale,
după nominalizarea de către Comisie, care a avut loc miercuri, 12
septembrie. Dl. Jozias van Aartsen este fostul ministru al afacerilor externe al
Olandei.</p>

