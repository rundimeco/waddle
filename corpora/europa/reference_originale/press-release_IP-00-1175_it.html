					
<P><B>IP/00/1175</B>
<P>Bruxelles, 18 ottobre 2000
<H3>
<P><B>Il presidente Prodi ribadisce l'importanza dell'etica nelle scienze e tecnologie</B></H3>
<P><I><B>Mercoled</B></I><I><B>ì 18 ottobre, alla riunione del Gruppo europeo di etica (GEE) presso la sede della Commissione a Bruxelles, il Presidente Prodi ha tenuto a sottolineare l'importanza dell'etica delle scienze e delle tecnologie, quale fattore essenziale per la costruzione di un'Europa democratica.</B></I><I><B> </B></I><I><B>Il GEE, presieduto dalla sig.ra No</B></I><I><B>ëlle Lenoir (Francia) e composto da altri 11  membri*, svolge un ruolo consultivo in seno alla Commissione nonch</B></I><I><B>é occasionalmente in seno al Parlamento europeo e al Consiglio dei Ministri.</B></I><I><B> </B></I><I><B>Il Presidente ha innanzitutto manifestato un vivo interesse per il parere che il GEE sta attualmente preparando sulla questione delicata della ricerca sulle cellule staminali umane, un percorso scientifico promettente ma che solleva numerosi interrogativi etici. Il parere, destinato agli organi comunitari, sar</B></I><I><B>à reso pubblico a Parigi il prossimo 14 novembre e comunicato ufficialmente alle autorit</B></I><I><B>à politiche francesi, nell'ambito della presidenza francese dell</B></I><I><B>'Unione. La comunicazione avverr</B></I><I><B>à nel corso di una conferenza stampa nella sede parigina della rappresentanza della Commissione.</B></I>
<P>Il Presidente Prodi ha poi manifestato l'intenzione di consolidare il GEE pur salvaguardandone l'indipendenza, la multidisciplinarità e l'apertura a tutte le componenti della società europea. Le modalità con cui attuare tale consolidamento saranno definite in occasione del rinnovo del mandato del Gruppo che termina alla fine del 2000.
<P>Infine il Presidente ha affrontato il problema dei brevetti sulle invenzioni di biotecnologia che esemplifica il conflitto tra valori civili ed esigenze di mercato. Sulla base dell'articolo 7 della direttiva brevetti, ha chiesto espressamente al Gruppo di studiare, ad integrazione del parere sulla ricerca sulle cellule staminali umane, il complesso di problemi etici relativi alle condizioni di brevettabilità delle invenzioni realizzate grazie a tali ricerche. Il Presidente desidera ricevere tale parere entro la fine del 2000.
<P>* Octavi QUINTANA TRIAS, Vice Presidente del Gruppo (Spagna), Anne Mc LAREN (Regno Unito), Gilbert HOTTOIS (Belgio), Dietmar MIETH (Germania), Paula MARTINHO DA SILVA (Portogallo), Marja SORSA (Finlandia), Ina WAGNER (Austria), Goran HERMEREN (Svezia), Egbert SCHROTEN (Paesi Bassi), Peter WHITTAKER (Irlanda), Stefano RODOTÀ (Italia)
