					<p align="right"><b>IP/05/1514</b></p>
<p align="right">V Bruselu dne 1. prosince 2005</p>
<h1>
<a name="Heading4"></a><b>Prostor jednotných plateb: platby
kdekoli v EU provedete stejným způsobem jako
doma</b></h1>
<p><b><i>Evropská komise předložila návrhy, které
odstraní dosavadní právní překážky a
umožní vytvoření „prostoru jednotných plateb"
v EU, díky němuž by mohla ekonomika EU dosáhnout
ročních úspor ve výši 50-100 miliard EUR. Cílem
těchto návrhů je usnadnit, zlevnit a zabezpečit
přeshraniční platby prováděné
s použitím kreditní a debetních karet,
elektronického bankovního převodu nebo přímého
inkasa z účtu tak, že se nebudou lišit od
„vnitrostátních“ plateb uskutečňovaných
v rámci téhož členského státu. V
současné době stanoví každý členský
stát svá vlastní pravidla pro provádění plateb a
roční náklady na platby poukazované mezi těmito
autonomními systémy činí 2-3 % HDP. Poskytovatelé
bankovních služeb si tudíž fakticky nemohou navzájem
konkurovat a nabízet své služby v celé EU.
Navrhovaná směrnice známá pod názvem „nový
právní rámec“ zajistí spravedlivý a
otevřený přístup k trhům plateb a
zároveň zvýší a sjednotí i ochranu
spotřebitele. Účinnější a
konkurenceschopnější trh plateb bude rovněž znamenat,
že evropští občané  zaplatí méně za
základní bankovní služby – dosud na ně
v různých státech EU vynakládali
v průměru 34 až 252 EUR ročně. V
současné době existují mezi jednotlivými
členskými státy značné rozdíly v cenách
účtovaných za tytéž druhy služeb:
například bezhotovostní platbu lze v určitém
členském státě provést zdarma, zatímco
v jiném přijde na víc než deset
eur.</i><sup><a name="fnB1" href="#fn1">[1]</a></sup><i> Směrnice je
adresována všem členským státům, týká se
všech měn EU a vytváří potřebný
právní základ pro vytvoření Jednotného
evropského platebního prostoru (Single Euro Payments Area
– SEPA) navrhovaného Evropským platebním výborem
(European Payments Council – EPC). Prostor jednotných
plateb by se měl stát skutečností nejpozději do roku
2010.</i></b></p>
<p>Komisař pro vnitřní trh a služby Charlie McCreevy
prohlásil<i>:  „Snazší, lacinější a
rychlejší platby –  jednotný platební
prostor přinese prospěch každému Evropanovi a
ušetří hospodářství EU značné
prostředky v řádu 50-100 miliard EUR ročně.. To,
že za zboží a služby budeme  moci platit stejným
způsobem jako doma, dodá zcela nový rozměr našim
běžným nákupům a Evropa se stane pro nás pro
všechny ještě bližší každodenní
skutečností. Jednoduchý a spolehlivý právní
rámec, který dnes navrhujeme, představuje velký krok
vpřed k uskutečnění tohoto záměru. Budeme co
nejtěsněji spolupracovat s odvětvím bankovnictví a
s ECB, abychom zajistili zavedení tohoto systému do roku 2010.
Spoléhám na to, že bankovní sektor
odpovídající za odstranění technických
překážek, jež stojí  v cestě
zřízení evropského prostoru jednotných plateb,
urychlí svou práci.“</i></p>
<p><b>Přínos</b></p>
<p>Navrhovaná směrnice má za cíl vytvoření
<b>moderního harmonizovaného právního rámce
</b>integrovaného trhu plateb v EU. Tento společný soubor
pravidel umožní zákazníkům, aby si poskytovatele
platebních služeb vybrali na základě  znalosti všech
alternativ. </p>
<p>To sníží náklady poskytovatelů platebních
služeb na zajištění souladu s právními
předpisy a zároveň posílí jejich vzájemnou
soutěž, neboť bude existovat větší nabídka,
ale současně se setřou zásadní rozdíly mezi
vnitrostátními a přeshraničními platebními
systémy. Uveďme si příklad: bude-li tato směrnice
přijata, umožní to využívání
přímého inkasa (běžného  cenově
efektivního způsobu plateb za plyn, vodu nebo telefonní
služby). Prozatím tak mezi jednotlivými státy EU platit
nelze. </p>
<p>Přínos nového právního rámce bude
spočívat zejména:</p>
<ol>
<li><b>v posílení konkurence </b>mezi vnitrostátními trhy
plateb <b>otevřením trhů </b>pro všechny
potenciální poskytovatele, pro něž budou
<b>zajištěny rovné podmínky</b>. Směrnice
umožní lepší kontroly zasílání peněz a
zároveň podnítí inovativní přístupy
v daném odvětví;</li>
<li><b>ve zvýšení průhlednosti trhu </b>pro poskytovatele i
uživatele <b>prostřednictvím jednodušších a
plně harmonizovaných pravidel </b>pro požadavky na
<b>poskytování informací</b>, která nahradí
vnitrostátní právní předpisy.</li></ol><p></p>
<p><b>Sjednocení práv a povinností poskytovatelů a
uživatelů platebních služeb </b>v EU
s důrazem na zajištění vyšší
úrovně ochrany spotřebitele. To zahrne zavedení
závazné jednodenní lhůty k provedení plateb,
stanovení odpovědnosti poskytovatele za jejich řádné
provedení i záruky za úplné a včasné
provedení platebních služeb. </p>
<p>Tyto návrhy vycházejí z rozsáhlého posouzení
dopadů a jsou výsledkem širokých konzultací.
Další informace naleznete na stránce odpovědí na
často kladené dotazy (FAQ – <a
href="/rapid/pressReleasesAction.do?reference=MEMO/05/461&format=HTML&aged=0&language=EN&guiLanguage=en">MEMO/05/461</a>).
Návrh směrnice je k dispozici na internetové adrese</p>
<p><a name="_Hlt120942517"></a><a name="_Hlt120942518"></a><a
href="http://ec.europa.eu/internal_market/finservices-retail/index_en.htm">http://ec.europa.eu/internal_market/finservices-retail/index_en.htm</a></p>
<hr><p><sup><b><a name="fn1" href="#fnB1">[1]</a></b></sup>  Studie skupiny
Reiffeisenbank o bankovních poplatcích za provádění
vnitrostátních plateb, září 2005 (<a
href="http://ec.europa.eu/internal_market/payments/docs/reg-2001-2560/impact_en.pdf">http://ec.europa.eu/internal_market/payments/docs/reg-2001-2560/impact_en.pdf</a></p>


