					
<P><B>IP/00/1110</B>
<P>Bruxelles, 4 ottobre 2000
<H3>
<P><B>La Commissione propone una soluzione alla controversia sulle banane</B></H3>
<P><I><B>La comunicazione odierna della Commissione al Consiglio reca una proposta intesa a dirimere l</B></I><I><B>'annosa controversia sulle banane. Dopo innumerevoli consultazioni con le parti interessate, tra cui i produttori di banane e gli operatori del settore, la Commissione conferma le precedenti conclusioni, secondo cui un giusto equilibrio tra i vari interessi in gioco potrebbe essere raggiunto soltanto con un sistema transitorio di contingenti tariffari destinato a cedere il passo, entro il 2006, ad un sistema unicamente tariffario. In risposta ad una precisa richiesta da parte del Consiglio, la Commissione ha studiato a fondo le modalit</B></I><I><B>à del sistema </B></I><I><B>"primo arrivato, primo servito</B></I><I><B>". Essa propone che il sistema transitorio di contingenti tariffari venga gestito secondo questo metodo, che </B></I><I><B>è compatibile con le regole dell</B></I><I><B>'OMC, trasparente e flessibile e che quindi offre una valida alternativa al sistema basato sui </B></I><I><B>"riferimenti storici</B></I><I><B>", sul quale i negoziati si sono arenati. La comunicazione propone altres</B></I><I><B>ì di sostituire la procedura di gara per la fissazione del dazio previsto per il contingente </B></I><I><B>'C</B></I><I><B>' con un</B></I><I><B>'aliquota massima di 300 euro/t e di aumentare la preferenza tariffaria massima per le importazioni ACP da 275 euro/t, come inizialmente proposto, a 300 euro/t, in modo da tutelare gli interessi dei paesi ACP. La comunicazione sar</B></I><I><B>à discussa al Consiglio Affari generali il 9 ottobre in Lussemburgo. La Commissione chiede al Consiglio e al Parlamento europeo di procedere con la massima urgenza alla modifica dell</B></I><I><B>'attuale organizzazione comune dei mercati nel settore delle banane, che un apposito </B></I><I><B>"panel</B></I><I><B>" dell</B></I><I><B>'OMC ha giudicato incompatibile con le norme OMC. </B></I>
<P>Nel presentare la comunicazione, il commissario Franz Fischler, incaricato dell'agricoltura, della pesca e dello sviluppo rurale, ha dichiarato : « La Commissione fornisce quello che gli Stati membri hanno chiesto : un sistema attuabile, compatibile con l'OMC. Il principio 'primo arrivato, primo servito' rappresenta la chiave che porrà fine ad una controversia durata ormai troppo a lungo »
<P>Il commissario per il commercio Pascal Lamy si è detto fiducioso che « il sistema 'primo arrivato, primo servito', che abbiamo elaborato con cura affinché risponda pienamente alle esigenze dell'OMC e nel contempo tuteli gli interessi specifici dei produttori comunitari e ACP, riscuoterà l'approvazione degli Stati membri e del Parlamento europeo, delle cui posizioni abbiamo tenuto conto. Se ciò avverrà, saremo in grado di chiudere definitivamente questa interminabile saga e potremo veder finalmente abolite le sanzioni attualmente applicate dagli Stati Uniti ».
<P>La comunicazione odierna, pur mantenendo il nocciolo dell'impostazione presentata dalla Commissione nel novembre scorso (IP/99/828)  cioè un sistema transitorio di contingenti tariffari seguito da un regime unicamente tariffario , esamina la fattibilità di un sistema di gestione dei contingenti fondato sul principio 'primo arrivato, primo servito' e le implicazioni di un regime unicamente tariffario.
<P><B>Gestione delle importazioni di banane nell</B><B>'UE secondo il metodo </B><B>« primo arrivato, primo servito </B><B>»</B>
<P>Il sistema 'primo arrivato, primo servito' presenta diversi aspetti positivi : è compatibile con l'OMC ed è stato riconosciuto come un valido strumento di gestione dei contingenti alla luce dei pareri del 'panel' sul regime UE per le banane ; è un metodo diretto, trasparente e flessibile di gestione dei contingenti, che non richiede dispositivi particolari (come la definizione di operatore) ; inoltre, con l'applicazione di questo sistema scomparirebbe l'attuale distinzione tra operatori tradizionali e nuovi arrivati ; infine, esso consentirebbe di superare le difficoltà incontrate in passato per quanto riguarda lo scambio delle licenze.
<P>La Commissione si è basata sulle seguenti considerazioni:
<UL><P><LI>deve trattarsi di un sistema atto a garantire l'importazione regolare, nel corso dell'anno, di un prodotto deperibile come la banana;
<P><LI>occorre far fronte a difficoltà tecniche dovute al gran numero di porti nell'UE, alle navi in arrivo (il mezzo di trasporto più utilizzato per le banane è quello marittimo) e al fatto che non esiste una rete informatizzata delle dogane ;
<P><LI>occorre garantire un accesso equo e non discriminatorio al mercato UE.
</UL><P>La Commissione propone: 
<UL><P><LI>tre contingenti gestiti con scadenza quindicinale o settimanale (sottocontingenti), onde garantire un afflusso regolare di banane importate sul mercato europeo ;
<P><LI>l'obbligo di imbarcare le banane a bordo della nave prima d'inoltrare la dichiarazione di importazione, nonché di costituire una cauzione di entità adeguata ; misura, questa, intesa a frenare la speculazione ;
<P><LI>una procedura di preassegnazione, secondo la quale gli operatori devono dichiarare la loro intenzione di importare un determinato quantitativo ; la preassegnazione viene effettuata quando la nave si trova già ad una certa distanza dall'Europa, per evitare discriminazioni nei confronti dei paesi più lontani.
</UL><P><B>Gestione del terzo contingente tariffario</B>
<P>La Commissione propone di gestire il contingente C (850 000 tonnellate) allo stesso modo del contingente A (2,2 milioni di tonnellate ad un'aliquota tariffaria di 75 euro/t) e del contingente B (353 000 tonnellate ad un'aliquota di 75 euro/t), cioè secondo il principio 'primo arrivato, primo servito' anziché con un sistema di gare. L'aliquota del dazio per il contingente C dovrebbe essere fissata in un primo tempo a 300 euro/t, il livello proposto dal Parlamento europeo. Nella comunicazione si propone quindi di aumentare la preferenza tariffaria per le importazioni ACP dai 275 euro/t inizialmente proposti a 300 euro/t. Questo livello di preferenza dovrebbe tutelare gli interessi dei produttori ACP senza rendere proibitivo l'importo del dazio. Se tale valutazione dovesse risultare sbagliata, la Commissione sarebbe autorizzata a ridurre l'aliquota massima del dazio nel corso dell'anno, qualora ciò fosse necessario.
<P><B>Implicazioni di un sistema unicamente tariffario</B>
<P>La proposta della Commissione relativa ad un regolamento del Consiglio che modifichi l'organizzazione comune dei mercati nel settore delle banane prevede un nuovo regime d'importazione basato su un dazio forfettario, da introdursi al termine di un periodo transitorio durante il quale si applicherebbe un sistema di contingenti tariffari. Il Consiglio ha chiesto di poter esaminare ulteriormente questo aspetto della proposta della Commissione. La comunicazione chiarisce la procedura da seguire per i negoziati ai sensi dell'articolo XXVIII ed illustra le implicazioni in termini di bilancio e di compensazioni.
<P>Sulla base delle informazioni più recenti, la Commissione ha l'intenzione di stabilire un livello tariffario che garantisca un grado di protezione e quindi un volume di scambi il più possibile equivalenti a quelli raggiunti con il sistema dei contingenti tariffari. Verrebbe così mantenuto l'equilibrio del mercato e i fornitori non vedrebbero compromesse le loro prospettive commerciali.
<P><B>Contesto della proposta</B>
<P>In seguito a successive disposizioni emanate dall'OMC, taluni aspetti del regime comunitario d'importazione delle banane (regolamento (CEE) n. 404/93 del Consiglio, modificato nel 1998 dal regolamento (CE) n. 1637/98) sono risultati in contrasto con le norme dell'OMC. 
<P>Dopo intense consultazioni con le parti interessate, la Commissione ha presentato, nel novembre 1999, una proposta (COM (1999) 582 def.) di modifica del vigente regime d'importazione delle banane, la quale prevede l'introduzione di un dazio forfettario al termine di un periodo transitorio durante il quale continuerà ad applicarsi il sistema dei contingenti tariffari, con accesso preferenziale per i paesi ACP. L'adozione di un sistema unicamente tariffario richiede negoziati ai sensi dell'articolo XXVIII del GATT. La Commissione ha perciò presentato una proposta di mandato per la conduzione di tali negoziati (SEC(1999) 1820). Il sistema unicamente tariffario verrebbe introdotto, al più tardi, il 1° gennaio 2006.
<P>In seguito ad una comunicazione della Commissione del luglio 2000, il Consiglio ha chiesto alla Commissione
<P><I>"</I><I>…di esaminare la possibilit</I><I>à di gestire il mercato mediante un sistema di contingenti basato sul principio </I><I>'primo arrivato, primo servito</I><I>' e di riferire al Consiglio in merito alle possibili soluzioni analizzate, compresa la soluzione tariffaria e le sue implicazioni</I><I>".</I>
<P><U>Per ulteriori ragguagli cfr. MEMO/00/40 in data 5 luglio 2000</U>
<P><B>Diagramma sequenziale del sistema di gestione </B><B>« primo arrivato, primo servito </B><B>» applicato alle banane</B><B>(articolo 308 bis del regolamento (CEE) n. 2454/93)</B>
<P><U>Operatori economici </U>    <U>Amministrazioni doganali degli Stati membri</U>   <U>DG Fiscalit</U><U>à e unione doganale</U>
<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

