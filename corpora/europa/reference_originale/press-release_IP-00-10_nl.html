					
<P><B>IP/00/10</B>
<P>Brussel, 11 januari 2000
<H3>
<P><B>Gegevensbescherming: Commissie daagt vijf lidstaten voor de rechter</B></H3>
<P><I><B>De Europese Commissie heeft besloten Frankrijk, Luxemburg, Nederland, Duitsland en Ierland voor het Hof van Justitie te dagen omdat zij niet alle maatregelen hebben medegedeeld, die nodig zijn voor de omzetting van de richtlijn betreffende de bescherming van persoonsgegevens. Met deze stap is de derde fase van de formele inbreukprocedure overeenkomstig artikel 226 van het EG-Verdrag ingegaan.</B></I>
<P>In de richtlijn inzake gegevensbescherming, die op 25 oktober 1998 in werking is getreden, is een duidelijk en stabiel wetgevingskader gecreÃ«erd om zowel een hoog beschermingsniveau voor de levenssfeer van natuurlijke personen in alle lidstaten, als het vrije verkeer van persoonsgegevens binnen de Europese Unie (EU) te waarborgen (zie IP/98/925). Daar de richtlijn het vertrouwen van de consument bevordert en de verschillen in regelgeving inzake gegevensbescherming tussen de lidstaten tot een minimum beperkt, wordt de ontwikkeling van de elektronische handel vergemakkelijkt. De richtlijn bevat ook bepalingen om te waarborgen dat persoonsgegevens alleen naar derde landen mogen worden doorgegeven wanneer blijvende bescherming wordt gegarandeerd, om zo te voorkomen dat het hoge beschermingsniveau binnen de EU wordt ondergraven.
<P>In de lidstaten waar de wetgeving voor de omzetting van de richtlijn nog niet is ingevoerd, kunnen burgers zich volgens de jurisprudentie van het Hof van Justitie (zaak Marleasing, C-106/89, 13.11.90) voor de nationale rechter beroepen op een aantal bepalingen van de richtlijn. Volgens de uitspraak van het Hof van Justitie in de zaak Francovich (C-6/90 en C-9/90, 19.11.91) kunnen burgers die schade ondervinden omdat een lidstaat de richtlijn nog niet heeft omgezet, bovendien in sommige gevallen bij de nationale rechter schadevergoeding eisen.
<P>Aanvullende informatie over de richtlijn inzake gegevensbescherming is beschikbaar op internet: <A HREF="http://ec.europa.eu/dg15/en/media/dataprot/index.htm">http://ec.europa.eu/dg15/en/media/dataprot/index.htm</A>
