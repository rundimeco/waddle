					
<P><B>IP/00/1148</B>
<P>Bryssel den 11 oktober 2000
<H3>
<P><B>Stadgan om de grundl</B><B>äggande r</B><B>ättigheterna b</B><B>ör p</B><B>å sikt inf</B><B>öras i f</B><B>ördragen </B></H3>
<P><I><B>Europeiska kommissionen anser att utkastet till Europeiska unionens stadga om de grundl</B></I><I><B>äggande r</B></I><I><B>ättigheterna inneb</B></I><I><B>är ett konkret tillskott, oavsett vilken status den f</B></I><I><B>år inledningsvis. Den b</B></I><I><B>ör f</B></I><I><B>örr eller senare tas in i f</B></I><I><B>ördragen. N</B></I><I><B>är och hur? Kommissionen har idag antagit ett meddelande med konkreta f</B></I><I><B>örslag p</B></I><I><B>å l</B></I><I><B>ösningar. </B></I> 
<P>På initiativ av kommissionens ordförande Romano Prodi och António Vitorino, kommissionär med ansvar för rättsliga och inrikes frågor, har kommissionen idag antagit ett meddelande om den rättsliga statusen för Europeiska unionens stadga om de grundläggande rättigheterna. 
<P>Stadgan är ett verktyg för att kontrollera att institutionerna och medlemsstaterna respekterar de grundläggande rättigheterna när de agerar inom ramen för unionsrätten. Kommissionen anser därför att den förr eller senare bör tas in i fördragen. 
<P>Det finns en mycket nära koppling mellan att omarbeta fördragen och att föra in stadgan i dem. Därför måste stats- och regeringscheferna vid Europeiska rådets möte i Nice åtminstone fatta beslut om att inleda en process i denna riktning med klara mål, former och förfaranden. 
<P>Ett konkret tillskott
<P>Oavsett vilken status stadgan slutligen får, är kommissionen övertygad om att den innebär ett konkret tillskott. Rättigheter som tidigare varit utspridda i olika internationella och nationella dokument samlas i en och samma text. I stadgan samlas också alla rättigheter för enskilda. Det görs inte längre någon åtskillnad mellan medborgerliga och politiska rättigheter å ena sidan och ekonomiska och sociala rättigheter å den andra. 
<P>De flesta rättigheterna i utkastet gäller var och en, oavsett nationalitet och hemvist. Där finns även rättigheter som tillkommit för att ta hänsyn till utvecklingen av informations- och gentekniken, nu och i framtiden. Utkastet innehåller slutligen rätten att ta del av Europaparlamentets, rådets och kommissionens handlingar och rätten till god förvaltning. Stadgan är alltså en kodifiering av EG-domstolens praxis i fråga om rättigheter. 
<P>Detta kommer att säkra stadgans framtida framgång. 
<P>Beslutskriterier
<P>Alla beslut om stadgans rättsliga status måste vara handfasta och pragmatiska samt uppfylla följande krav: 
<UL><P><LI>Att på förhand utvärdera stadgans innehåll.
<P><LI>Att öka rättssäkerheten.
<P><LI>Att göra rättigheterna synliga för medborgarna.
<P><LI>Att hela EU-samarbetet skall bygga på de värden som utgörs av de grundläggande rättigheterna.
</UL><P>Om stadgan införs i fördragen 
<P>Utkastet till stadga har utformats "som om" den senare skulle tas in i fördragen för att på så sätt överlämna det slutgiltiga beslutet till Europeiska rådet. Texten kan alltså tas in i Fördraget om Europeiska unionen under rubriken "Stadga om de grundläggande rättigheterna" eller i ett protokoll till fördragen. 
<P>Enligt kommissionen ger utkastet tillfredsställande svar på alla de frågor som skulle uppstå om stadgan infördes i fördragen när det gäller
<UL><P><LI>unionsrättens självständiga ställning,
<P><LI>förhållandet mellan stadgan och Europeiska konventionen om skydd för de mänskliga rättigheterna och de grundläggande friheterna, 
<P><LI>stadgans förhållande till unionens befogenheter och respekten för subsidiaritetsprincipen, 
<P><LI>stadgans förhållande till medlemsstaternas författningar, samt
<P><LI>rättssäkerheten i fråga om de grundläggande rättigheterna.
</UL><P>Kommissionens slutsats är att det är rimligt att anta att stadgan kommer att få rättsliga och andra följder, oavsett vilken status den får.
<P><B>Bakgrund</B>
<P>Kommissionen uttalade sig om stadgans status i svaret på en muntlig fråga i Europaparlamentet i december 1999. Kommissionen förklarade att konventet både under arbetets gång och i det slutliga resultatet borde lämna två möjligheter öppna beträffande stadgans slutliga status, allt enligt stats- och regeringschefernas önskan: en rättsligt bindande text i fördragen eller en formell politisk förklaring. 
<P>Kommissionen klargjorde också att utkastet till stadga skall uppfylla två huvudmål, nämligen synlighet för medborgarna och rättssäkerhet inom de områden där unionsrätten tillämpas. 
<P>Den 13 september 2000 antog kommissionen sitt första meddelande om stadgan där den slog fast att unionen inte enbart kan baseras på helt och hållet ekonomiska överväganden. Den bör i stället förankras i mänskliga och grundläggande värden som är gemensamma för alla europeiska länder. Det är ett nödvändigt villkor för att medborgarna skall kunna tro på den europeiska integrationen och identifiera sig med unionen. 
