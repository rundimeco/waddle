					<p align="right"><b>IP/04/922</b></p>
<p align="right">Brüsszel, 2004. július 15.</p>
<h1>
<a name="Heading4"></a><b>Új Halászati Alap a
fenntartható halászat és a diverzifikáció
támogatására</b></h1>
<p><b><i>Az Európai Bizottság javaslatot terjesztett elő
2007-2013-ra egy Európai Halászati Alap (EHA)
létrehozására annak érdekében, hogy
elősegítse a halászterületeken a fenntartható
halászat bebiztosítására és a diverzifikáló
gazdasági tevékenységekre irányuló
intézkedések végrehajtását.  Átlagosan 700
millió euró áll majd évente rendelkezésre. Ez az EHA a
jelenlegi Halászati Orientációs Pénzügyi Eszközt
(HOPE) utódja. Az EHA-intézkedések igazodnak mind a
halászati és akvakultúra ágazat, mind pedig az érintett
tengerparti halászterületek változó igényeihez.  A
megközelítés a halászati intenzitás
csökkentésének elősegítésén alapul annak
érdekében, hogy a halkészletek felépülhessenek, és
hogy a halászatban és akvakultúrában, valamint a
halászati termékek feldolgozásában és forgalomba
hozatalában előmozdítsa a környezetbarátabb
felszerelések és gyakorlatok alkalmazását. A EHA emellett
támogatást nyújt a munkanélküliség által
leginkább sújtott halászterületek részére annak
érdekében, hogy elősegítse diverzifikációjukat,
és megerősítse gazdasági alapjukat. A közös
kezdeményezések valamint az olyanok, amelyek elősegítik az
egyenlő esélyeket szintén támogathatók az EHA
által.  A tagállamok feladata annak eldöntése, hogy a
programok milyen egyvelege a legelőnyösebb területeik
számára. A 2002-es Közös Halászati Politikában
meghatározottak szerint a flotta felújítására, a
hajók exportálására vagy a közös
vállalkozások létrehozására irányuló
támogatás az új szabályok értelmében a
továbbiakban nem nyújtható.</i></b></p>
<p><i>“Az Európai Halászati Alap reagál a 21. század
halászati igényeiben bekövetkezett változásaira. </i>A
Közös Halászati Politika reformja végrehajtásának
elősegítése nagyban hozzájárul a környezeti,
gazdasági és társadalmi fenntarthatóság
bebiztosításához a halászatban.” &#8211; mondta Franz
Fischler, mezőgazdaságért vidékfejlesztésért
és halászatért felelős biztos. </p>
<p><b>Fenntartható halászat és halászterületek
biztosítása az EHA keretein belül</b></p>
<p>A technikai fejlődésből adódóan kevesebb hajóra
és kevesebb munkaerőre van szükség. A
túlhalászatból, a készlet kimerüléséből
és a munkanélküliségből adódó
problémák megoldása végett az EHA olyan
intézkedéseket irányoz elő, amelyek
fenntarthatóságot hoznak azáltal, hogy kevesebb és jobb
halászatra ösztönöznek, valamint csökkentik a
partvidéki közösségek halászattól való
függőségét. </p>
<p><b>Példák:</b></p>
<p><b>Lehalászó ágazat számára nyújtott
támogatás</b></p>
<ul>
<li>Támogatás nyújtható az olyan hajótulajdonosoknak
és legénységnek, akik számára halászati
tevékenységüket ideiglenesen be kell szüntetni annak
érdekében, hogy elősegítsék a halkészletek
felépülését, vagy a halászati szerződés
megújításának elmaradása, illetve természeti
katasztrófák bekövetkezte miatt. </li>
<li>Képzési, átképzési támogatás illetve
korengedményes nyugdíjrendszer. </li>
<li>Támogatás nyújtható olyan halászfelszerelés
használatára, amely kisebb hatással van a tengeri
környezetre. </li>
<li>A fiatal halászok különleges, képzésre
ösztönző támogatásban részesülnek. </li>
<li>Támogatás a fedélzeti biztonság és higiénia
feljavítása céljából. </li>
<li>A halászhajók végleges visszavonását az EHA
keretein belül finanszírozzák, és a támogatás
feltételei szigorításra kerülnek.
</li></ul><p><b>Akvakultúra, feldolgozás és forgalomba
hozatal</b></p>
<ul>
<li>Az EHA támogatja a környezetbarát felszerelések és
technikák beszerzését és alkalmazását. </li>
<li>A piaci feltételek fényében a támogatások a
kisvállalatokra irányulnak. </li>
<li>Azon kagylógyűjtők, akik a betakarítás
felfüggesztésére kényszerültek, szintén jogosultak
a támogatásra.  </li></ul><p><b>A partmenti halászterületek
fenntartható fejlődése</b></p>
<ul>
<li>Olyan kezdeményezések, amelyek diverzifikálják és
megerősítik a halászterületeken gazdasági alapját,
különös tekintettel a halkészlet kimerülése
által érintettekre, szintén jogosultak a
támogatásra.</li></ul><p>Közös kezdeményezések
és egyenlő esélyek</p>
<ul>
<li>Támogatás nyújtható olyan projektekre, amelyek
egyaránt előnyösek a halászat és az akvakultúra
számára, valamint elősegítik az egyenlő
esélyeket.</li></ul><p>Az EHA-szabályokat leegyszerűsítik,
valamint a Bizottság és a tagállamok felelősségi
körei tisztázásra kerülnek. </p>
<p>További részletes tájékoztatásért forduljon a
<a
href="/rapid/pressReleasesAction.do?reference=MEMO/04/181&format=HTML&aged=0&language=EN&guiLanguage=en">MEMO/04/181</a>.</p>

