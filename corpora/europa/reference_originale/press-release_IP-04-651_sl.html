					<p align="right"><b>IP/04/651</b></p>
<p align="right">Bruselj, 17 maj 2004</p>
<h1>
<a name="Heading4"></a><b>CIVITAS podpira 17 projektov okolju prijazne
ureditve mestnega prometa, od tega v šestih mesti</b><b>h držav v
sklopu širitve</b></h1>
<p><b><i>Šest mest Estonije, Madžarske, Poljske, Romunije in Slovenije
je med 17 projekti, izbranimi za program CIVITAS, ki razpolaga s 50 milijoni
evrov za spodbujanje okolju prijazne ureditve mestnega prometa. Komisija je
objavila imena šestih pilotnih mest v novih državah članicah
(Debrecen, Krakov, Ljubljana, Ploiesti, Suceava in Talin), ki jim je dodala 11
mest iz 15 starih držav članic EU (Burgos, Genova, La Rochelle,
Malmö, Norwich, Odense, Potenza, Preston, Stuttgart, Toulouse in Benetke).
</i>“Posebej smo navdušeni nad kakovostjo projektov iz novih
članic. Mesta v teh državah se soočajo z rastočim
številom osebnih avtomobilov, uporaba javnega prevoza pa se zmanjšuje.
Rada bi opogumila lokalne oblasti, ki si prizadevajo za razvoj in preizkus novih
prehodnih strategij, s ciljem ohraniti pogosto uporabo javnega prevoza, hoje in
kolesarjenja,”<i> je dejala Loyola de Palacio, podpredsednica Evropske
komisije, odgovorna za energijo in transport.</i></b></p>
<p>Sedemnajst novih mest se bo s pomočjo novih tehnologij, inovativnih
lokacijskih ukrepov, večje energijske učinkovitosti in uporabe
alternativnih goriv pridružilo že obstoječi skupini devetnajstih
mest CIVITAS<sup><b><a name="fnB1" href="#fn1">[1]</a></b></sup> v boju proti
prometnim zastojem in onesnaženosti. Njihov cilj je hitreje razviti
privlačne nadomestne možnosti namesto uporabe osebnih avtomobilov v
mestih. </p>
<p>Pobuda CIVITAS se sklada s strategijo Komisije, ki ima za cilj do 2020
nadomestiti 20 % dizelskih in bencinskih goriv, ki se uporabljajo v
cestnoprometnem sektorju. Nova mesta CIVITAS so se strogo zavezala k uporabi
biogoriv in naravnega plina v zasebnem in javnem prevozu. Ostali ukrepi, ki bodo
uvedeni kot del celostnega pristopa, vključujejo:</p>
<ul>
<li>nove sisteme za upravljanje potniških informacij in prevoza;</li>
<li>ustanovitev “okolju prijaznih območij” v mestnih
središčih, kjer bodo dovoljena samo okolju prijazna vozila;</li>
<li>inovativne kampanje za ozaveščanje in spodbujanje javnega
prevoza;</li>
<li>prilagodljive sisteme plačevanja parkirnin, zasnovane na okoljskih
kazalcih.</li></ul><p>En od ključnih elementov pobude CIVITAS je forum
CIVITAS, ki se je odprl oktobra 2002. Forum, ki ga sestavlja 72 evropskih mest,
pripravlja javno diskusijo z namenom izmenjave najboljših praks, zamisli in
izkušenj med strokovnjaki in politiki. </p>
<p>V okviru pobude CIVITAS Evropska komisija podpira prizadevne in široko
zastavljene projekte, ki resnično združujejo energijo in transport na
skladen način. Komisija preskrbi 35 % denarne podpore. </p>
<p>Več podatkov o pobudi CIVITAS je na voljo na spletni strani CIVITAS:</p>
<p><a
href="http://www.civitas-initiative.org/civitas/home.cfm">http://www.civitas-initiative.org/civitas/home.cfm</a>
</p>
<hr><p><sup><b><a name="fn1" href="#fnB1">[1]</a></b></sup> 	Aalborg, Barcelona,
Berlin, Bremen, Bristol, Bukarešta, Cork, Gdynia, Göteborg, Gradec,
Kaunas, Lille, Nantes, Pécs, Praga, Rim, Rotterdam, Stockholm and
Winchester.</p>
<p></p>


