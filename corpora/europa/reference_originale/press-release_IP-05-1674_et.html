					<p align="right"><b>IP/05/1674</b></p>
<p align="right">Brüssel, 21. detsember 2005</p>
<h1>
<a name="Heading4"></a><b>Euroopa Komisjonil on valmis Euroopa
strateegia loodusvarade säästvaks kasutamiseks</b></h1>
<p><b><i>Euroopa Komisjon esitas täna uue lähenemisviisi loodusvarade
säästvamaks kasutamiseks. Eesmärgiks on vähendada Euroopas
ja kogu maailmas loodusvarade kasutamise mõju keskkonnale majanduskasvu
tingimustes. Loodusvarade mittesäästva kasutamise üheks
tulemuseks on näiteks kliimamuutused, mis on seotud fossiilkütuse
kasutamise ning puhta vee, mulla ja teatavate kalavarude
ülemäärase kasutamisega. Uuenduslik strateegia keskendub
teadmiste laiendamisele, seirevahendite väljatöötamisele ja
strateegiliste lähenemisviiside edendamisele teatavates
majandusvaldkondades ja liikmesriikides ning samuti rahvusvahelisel tasandil.
See strateegia on üks seitsmest keskkonnakaitse kuuenda tegevusprogrammi
(2002–2012) raames nõutavatest strateegiatest ning on tihedalt seotud
samuti täna vastu võetud jäätmestrateegiaga.</i></b></p>
<p>Keskkonnavolinik Stavros Dimas ütles: „Euroopa majandus kasutab
laias ulatuses loodusvarasid. Seda tehakse sageli keskkonda kahjustaval moel,
ohustades alusloodusvarasid, millest sõltume nii meie kui ka tulevane
majanduskasv. Samuti annab ta oma panuse kasvavatesse
jäätmemägedesse. Me vajame laiaulatuslikku lähenemisviisi,
mis mõõdab loodusvarade kasutamise mõjusid ning aitab
poliitikavaldkondi määratleda, et me saaksime vastavalt meetmeid
võtta. See tähendab meile otsustavat sammu säästva arengu
suunas.“</p>
<p><b>Loodusvarade kasutamise mõju keskkonnale</b></p>
<p>Majandustegevus on alati olnud loodusvarade kasutamise peamiseks
tõukejõuks. Maailma majanduse kasvades kasutatakse üha rohkem
loodusvarasid - maad, metsa, elusloodust, mullastikku, õhku, vett,
fossiilkütuseid ja tooraineid. Paljude kasutusviiside ja tehnoloogiatega
kaasnevad mõjud keskkonnale, mis ohustavad loodusvarade olemaolu tulevikus.
Hiljutisest ökosüsteemide hindamise sünteesaruandest (Millennium
Assessment Report)<sup><a name="fnB1" href="#fn1">[1]</a></sup>, mis viidi
läbi Ühinenud Rahvaste Organisatsiooni egiidi all, on näha, et
24st toorainet andvast ja elu toetavast ökosüsteemide funktsioonist 15
on kahjustatud või neid kasutatakse mittesäästvalt, millega
ohustatakse kogu planeeti.</p>
<p><b>Suurem väärtus – väiksem mõju – paremad
alternatiivid</b><br>Loodusvarade säästva kasutamise temaatilise
strateegiaga arendatakse loodusvarade kasutamisest tuleneva keskkonnamõju
vähendamise poliitilist raamistikku majanduskasvu tingimustes. <br>Selle
eesmärkideks on „suurem väärtus – väiksem
mõju – paremad alternatiivid“:</p>
<ul>
<li>Suurem väärtus – suurema lisaväärtuse loomine,
kasutades vähem loodusvarusid (suurendades loodusvarude tootlikkust);</li>
<li>Väiksem mõju – kasutatavate loodusvarade üleüldise
keskkonnamõju vähendamine (suurendades ökotõhusust);</li>
<li>Paremad alternatiivid – kui ei ole võimalik saavutada
väiksema reostusega kasutamist, tuleb praegu kasutatavad loodusvarad
asendada paremate alternatiividega.</li></ul><p>Nimetatud eesmärke tuleb
püüda saavutada loodusvarude täieliku olelustsükli jooksul,
püüdes vältida mõne kasutusetapi mõjude lükkamist
järgmisesse etappi või ühest riigist teise. Kuna
jäätmed on loodusvarade olelustsükli viimaseks etapiks, siis
loodusvarade strateegia annab jäätmete tekke vältimise ja
ringlussevõtu temaatilisele strateegiale olulist teavet ning toetab seda
jäätmete vähendamisel. </p>
<p><b>Strateegiaga kavandatavad meetmed</b></p>
<p>Järgmiseks kahekümne viieks aastaks kavandatakse strateegiaga
mitmeid erimeetmeid. Nende hulgas on:</p>
<ul>
<li>Euroopa Komisjoni hallatav andmekeskus, kuhu koondatakse kogu
kättesaadav teave loodusvarude kohta ning mille kaudu teavitatakse
otsustajaid;</li>
<li>rahvusvaheline töörühm, mis luuakse koostöös
ÜRO keskkonnaprogrammiga (UNEP) ja mis annab sõltumatut teaduslikku
nõu loodusvarade ülemaailmsete aspektide kohta;</li>
<li>riiklike meetmete ja kavade arendamine liikmesriikide poolt
kõrgetasemelise foorumi juhtimisel, kuhu kuuluvad komisjoni, liikmesriikide
ja teiste huvirühmade esindajad,</li>
<li>loodusvarade kasutamise keskkonnamõjude arvessevõtmine
tegevuskavades, mida komisjon arendab majanduskasvu ja töökohtade
strateegia raames;</li>
<li>2008. aastaks arendada strateegia eesmärgile püüdlemisel
saavutatud edu jälgimise ja perioodilise hindamise
indikaatoreid.</li></ul><p><b>Temaatilised strateegiad</b></p>
<p>Komisjoni ülejäänud viis praegu kavandamisel olevat
temaatilist strateegiat hõlmavad õhureostust, (esitatud 21. septembril
2005), merekeskkonda (24. oktoober 2005) ning mullastikke, pestitsiide ja
linnakeskkonda. </p>
<p>Temaatilised strateegiad on kaasaegne otsuste võtmise vahend. Nad
põhinevad süvauuringutel ja huvirühmadega konsulteerimisel,
käsitlevad probleeme terviklikul viisil, mis võtab arvesse seoseid
teiste probleemide ja valdkondadega, ning edendavad paremat õigusloomet.
</p>
<p>Täpsema teabe saamiseks loodusvarade strateegia kohta vt <a
href="/rapid/pressReleasesAction.do?reference=MEMO/05/497&format=HTML&aged=0&language=EN&guiLanguage=fr">MEMO/05/497</a><br>Strateegia
täielik tekst on kättesaadav järgmisel veebilehel:</p>
<p><a
href="http://ec.europa.eu/environment/natres/index.htm">http://ec.europa.eu/environment/natres/index.htm</a><br>Videouudis
strateegia kohta telejaamadele ja –võrkudele on tasuta
kättesaadav veebilehel:<br><a
href="http://www.tvlink.org">http://www.tvlink.org</a></p>
<hr><p><sup><b><a name="fn1" href="#fnB1">[1]</a></b></sup> 	<a
href="http://www.millenniumassessment.org/en/index.aspx">http://www.millenniumassessment.org/en/index.aspx</a>.
</p>
<p>	Ökosüsteemide hindamise sünteesaruande populariseeritud
versioon on kättesaadav järgmisel veebilehel: </p>
<p>	<a
href="http://www.greenfacts.org/ecosystems/">http://www.greenfacts.org/ecosystems/</a></p>


