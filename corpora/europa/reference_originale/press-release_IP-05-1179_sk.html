					<p align="right"><b>IP/05/1179</b></p>
<p align="right">Brusel 23. september 2005</p>
<h1>
<a name="Heading4"></a><b>Európsky deň jazykov: polovica
obyvateľstva EÚ ovláda cudzí jazyk</b></h1>
<p><b><i>Európa bude 26. septembra oslavovať svoju jazykovú
rôznorodosť. Cieľom Európskeho dňa jazykov, ktorý
od roku 2001 každoročne organizuje Rada Európy, je
podporovať štúdium cudzích jazykov vo všetkých
vekových skupinách a zdôrazniť význam jazykovej
rôznorodosti. EÚ každý rok vynakladá viac než 30
miliónov eur na jazykové vzdelávanie. </i></b></p>
<p><i>„Ako hovorí slovenské príslovie - koľko
rečí vieš, toľkokrát si človekom. Dnes
uverejnený najnovší prieskum verejnej mienky dokazuje, že
čím je človek mladší, tým je pravdepodobnosť,
že bude ovládať cudzí jazyk vyššia. Som
presvedčený, že dnešná mladá generácia v
plnej miere prispeje k obohateniu európskej viacjazyčnej
spoločnosti,” </i>vyhlásil v predvečer Európskeho
dňa jazykov Ján Figeľ, Európsky komisár pre
vzdelávanie, odbornú prípravu, kultúru a
viacjazyčnosťNa tohtoročnom Európskom dni uverejní
Európska komisia výsledky prieskumu Eurobarometra, ktorý prebehol
v júni a ktorý sa zameriava na jazykové znalosti európskych
občanov.</p>
<p>Z tohto prieskumu vyplýva, že:</p>
<p>- <b>50 % obyvateľov Európy tvrdí, že ovláda
cudzí jazyk</b> (v roku 2001 bol výsledok približne rovnaký,
v tom čase 47 % obyvateľov EÚ-15 tvrdilo, že ovláda
aspoň jeden cudzí jazyk). Výsledky sa v závislosti od
krajiny výrazne líšia. 29 % obyvateľov Maďarska, 30 %
obyvateľov Veľkej Británie a 36 % obyvateľov Portugalska,
Talianska a Španielska tvrdí, že hovorí len svojim
materinským jazykom, zatiaľ čo  99 % obyvateľstva
Luxemburska je prinajmenšom dvojjazyčných;</p>
<p>- <b>tretina obyvateľov EÚ ovláda ako druhý jazyk
angličtinu. </b>Na druhom mieste je nemčina (12 %), ktorá
vytlačila francúzštinu (11 %) z pozície druhého
najčastejšie zvoleného druhého jazyka v EÚ najmä
kvôli tomu, že sa vo veľkej miere využíva      v
krajinách, ktoré k EÚ pristúpili minulý rok.
Minuloročné rozšírenie posunulo          na štvrtú
pozíciu najrozšírenejších cudzích jazykov v
EÚ ruštinu, ktorá sa na tomto mieste ocitla spolu so
španielčinou;</p>
<p>- z hľadiska profesií je pravdepodobnosť znalosti cudzieho
jazyka najvyššia               u študentov. <b>Takmer 8 z 10
študentov </b>ovláda aspoň jeden cudzí jazyk.</p>
<p>Európska únia podporuje množstvo rôznych
činností a programov určených             na podporu
štúdia a vyučovania cudzích jazykov. Napríklad
<b>prostredníctvom programov Sokrates a Leonardo da Vinci investuje Komisia
viac než                30 miliónov eur ročne do reálnych
projektov</b>, ktoré podporujú nadšenie<b> </b>študentov
cudzích jazykov a ich učiteľov. Tieto projekty
pozostávajú zvýmeny medzi školami, asistentských
jazykových pobytov, odbornej prípravy učiteľov a
iniciatív určených      na zvýšenie jazykového
povedomia.</p>
<p>EÚ sa v rovnako veľkej miere zapája do presadzovania mobility
prostredníctvom <b>programu Erazmus, Mládež a aktivity
Partnerstvo miest</b>. Komisia pokladá mobilitu za
kľúčový faktor pri motivovaní ľudí k tomu,
aby sa chceli niečo dozvedieť   o svojich susedoch a aby sa
naučili ich jazyky. <br>Komisia v <b>júli 2003</b> uverejnila
<b>Akčný plán nazvaný „Podpora jazykového
vzdelávania a jazykovej rôznorodosti”.</b> V akčnom
pláne sú určené tri široké oblasti
pôsobnosti, ktoré sú podľa tohto plánu
dôležité pre budúcnosť: </p>
<p>- poskytnutie výhod štúdia jazykov všetkým
občanom;</p>
<p>- skvalitnenie vyučovania cudzích jazykov; </p>
<p>- vytvorenie prostredia, ktoré je na štúdium a
výučbu jazykov vhodnejšie. Inými slovami presadzovať
prístup k jazykom, ktorý vychádza z ich rôznorodosti
založenej na ich vzájomnom dopĺňaní, zvyšovať
jazykové povedomie prostredníctvom médií   a internetu a
skvalitniť ponuku jazykovej výučby a úroveň
účasti na nej. </p>
<p>Na podporu týchto cieľov je v akčnom pláne uvedené
stanovisko Komisie, pokiaľ ide o jazyky v EÚ, určená
možná úloha EÚ v tejto oblasti a v pláne sa tiež
žiadajú členské štáty EÚ, aby
zintenzívnili činnosti v určených prioritných
oblastiach. Komisia sa zaviazala k vykonaniu <b>45 činností na
európskej úrovni v období od roku 2004 do 2006</b>,
dúfajúc, že takto podporí iniciatívy na
vnútroštátnej, regionálnej a miestnej úrovni. </p>
<p>Podľa najnovších
štatistík<sup><b><a name="fnB1" href="#fn1">[1]</a></b></sup> percento
žiakov základných škôl, ktorí sa učia
aspoň jeden cudzí jazyk sa takmer všade za uplynulé roky
zvýšilo. V súčasnosti sa           vo väčšine
členských štátov <b>učí na tomto stupni aspoň
jeden cudzí jazyk 50 % všetkých žiakov </b>a
učebné osnovy vo veľkej väčšine krajín
ponúkajú všetkým žiakom možnosť
učiť sa minimálne dva cudzie jazyky počas povinnej
školskej dochádzky.</p>
<p>Komisia sa <b>túto jeseň chystá uverejniť Oznámenie
o viacjazyčnosti, </b>v ktorom určí svoju širšiu
stratégiu<b> </b>na najbližšie roky.<br><b>Ďalšie
informácie nájdete na</b> :<br><a
href="http://ec.europa.eu/education/policies/lang/languages/index_en.html">http://ec.europa.eu/education/policies/lang/languages/index_en.html</a></p>
<p><a href="http://www.coe.int/edl">www.coe.int/edl</a></p>
<hr><p><sup><b><a name="fn1" href="#fnB1">[1]</a></b></sup> Pozri <a
href="/rapid/pressReleasesAction.do?reference=IP/05/163&format=HTML&aged=1&language=EN&guiLanguage=fr">IP
05/163</a></p>


