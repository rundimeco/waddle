					<p align="right"><b>IP/05/1436</b></p>
<p align="right">Brüsszel, 2005. november 17.</p>
<h1>
<a name="Heading4"></a><b>A Bizottság őszi gazdasági
előrejelzése 2005-2007-re:</b><b> gyorsuló
növekedés</b></h1>
<p><b><i>A gazdasági tevékenység az Európai Unióban
várhatóan 1,5%-kal fog növekedni 2005-ben, majd 2006-ban 2,1,
2007-ben pedig további növekedéssel 2,4%-os szintet ér el. 
Az euró-övezetre vonatkozó megfelelő számadatok 1,3%,
1,9% illetve 2,1%. A fő hajtóerőt a belföldi kereslet,
különösen a magánbefektetések jelentik, amelyet a
gazdasági hangulat 2005 közepétől kezdődő
érezhető javulása indított el. Az EU az említett
hároméves időszakban becslések szerint hatmillió
új munkahelyet teremt, ami hozzájárul a csúcsot jelentő
2004. végi 9 %-os munkanélküliség 2005-ös 8,7%-os,
illetve 2007-es 8,1%-os szintre való csökkentéséhez. Az
EU-szintű infláció az idén az olajáraknak
köszönhetően valamelyes növekedéssel 2,3%-ra emelkedik,
majd 2007-ben 1,9%-os szintre csökken. </i></b></p>
<p>„Az euró-övezet és az EU a
kiábrándító első félév után jó
pozícióban van ahhoz, hogy kihasználhassa a továbbra is
kedvezőnek mutatkozó globális kilátásokat. A
vállalkozói bizalom visszatérése és a
munkanélküliség folyamatos csökkenése
várhatóan pozitív hatással lesz a fogyasztásra és
élénkíteni fogja a befektetéseket, amelyeket a kedvező
pénzügyi környezet és a megnövekedett vállalati
nyereségek is támogatnak. Ezt a tendenciát tovább
erősíti a harmadik negyedéves 0,6%-os növekedés"
– nyilatkozta Joaquín Almunia gazdasági és
pénzügyi biztos. </p>
<p>A gazdasági növekedés az Unióban az előző
évi 2,4% után 2005-ben várhatóan 1,5%-os szintet ér el,
majd 2006-ban 2,1, 2007-ben pedig 2,4%-ra emelkedik. Az euró-övezetre
vonatkozó megfelelő számadatok a 2005-2007-es időszakra
1,3%, 1,9% illetve 2,1%.  </p>
<p><b>Növekvő beruházási kedv</b></p>
<p>Ezt a vállalkozói bizalom 2005. második félévi
visszatérése magyarázza, amely véget vetett a 2004. negyedik
negyedéve óta tartó, a meredeken emelkedő olajárak, a
globális gazdasági növekedés lassulása és a gyenge
európai belső kereslet okozta enyhe visszaesésnek. Ezek
alapján a befektetések növekedése 2006-2007-ben 3%
fölé tehető.  A beruházások
élénkülését egyebek mellett a vállalkozói
bizalom visszatérése, a vállalati mérlegadatok
folytatódó javulása, illetve a pótlólagos
beruházások iránti növekvő igény magyarázza.
. </p>
<p>Az általános kilátások mögött
meghúzódó tényezők a kedvező
makrogazdaság-politikai egyveleg, a jótékony pénzügyi
környezet, az emelkedő profitráták, az alacsonyabb
nominális effektív kamatláb, valamint a továbbra is
erőteljes globális gazdaság.  </p>
<p><b>Meredeken csökkenő munkanélküliség</b></p>
<p>Miután a munkanélküliségi ráta az utóbbi
évek alatt EU-szinten 9,0%-os, az euró-övezetben pedig 8,9%-os
szintet ért el, 2007-re mindkét régióban csaknem egy
százalékpontos csökkenés
valószínűsíthető, ami 8,1%-os értéket jelent.
Az EU 2005 és 2007 között összességében
várhatóan hatmillió új munkahelyet teremt, amelyből 4,5
millió esik az euró-övezetre, illetve 1,4 millió a
2005-ös évre.  A javuló munkaerő-piaci feltételek
feltehetően erősíteni fogják a fogyasztói bizalmat, ami
hozzájárul a magánfogyasztás szintjének fokozatos
emelkedéséhez. </p>
<p>Az emelkedő olajárak hatására az átlagos
infláció az idén várhatóan 2,3% lesz mind az EU-ban,
mind pedig az euró-övezetben, majd 2006-ban 2,2%-os szintre
mérséklődik (mindkét régióban). Ami még
fontosabb, a maginfláció alacsony marad és úgy tűnik,
az olajárak emelkedése sem fogja áttételesen
befolyásolni (amely nem tartalmazza az energia, illetve a feldolgozatlan
élelmiszerek árát).   </p>
<p>A gazdasági tevékenység év eleji lassulása azonban
mindenképpen érzékelhető lesz a 2005-ös
költségvetési adatokban. A GDP-arányos teljes
költségvetési hiány az euró-övezetben
várhatóan kéttized százalékponttal emelkedik és
2,9%-os szintet ér el, míg EU-szinten egytized
százalékpontos növekedéssel 2,7%-ot fog kitenni; ebben
2006-2007 folyamán csak kisebb mértékű javulás
várható. Az egyes országok között még mindig
jelentős különbségek tapasztalhatók: 2005-ben 12
tagállam halmozott fel jelentős
deficitet<sup><b><a name="fnB1" href="#fn1">[1]</a></b></sup>, ezek
közül öt tagja az euró-övezetnek. A másik oldalon
hat ország rendelkezik kiegyensúlyozott költségvetési
pozícióval vagy többlettel. </p>
<p><b>Kedvező globális kilátások, kockázatokkal</b></p>
<p>Az EU-n belüli növekedés
megélénkülését a továbbra is kedvező
globális kilátások támasztják alá. A
világgazdasági növekedés idén és jövőre
4,3%-ra becsülhető, ezt 2007-re enyhe visszaesés követheti.
A 2004-es 5%-os érték a leggyorsabb növekedést jelenti a
hetvenes évek eleje óta. Az előrejelzés időszaka alatt
a növekedés Ázsiában csökkenő tendencia mellett
7-7,2% körül alakul. Japánra ez nem vonatkozik (idén 2,5%,
2006-ban 2,2%).</p>
<p>Hasonló mondható el a világkereskedelemről is, amely a
lanyha kezdés után ismét lendületet vett, és az
előrejelzési időszak alatti növekedése 7%-ra
tehető.</p>
<p>A külpiacok azonban továbbra is kockázatokat rejtenek
Európa gazdasági kilátásaira nézve, míg a
belső piacon ezek a kockázatok kiegyensúlyozottabbak.</p>
<p>Egyik fő negatívumként említhető a globális
egyenlőtlenségek rendszertelen korrekciója és/vagy az
amerikai fogyasztói magatartás módosulása,
ezenkívül nem küszöbölhető ki a további
olajár-emelkedések hatása sem.  A pozitív oldalra
sorolható, hogy adott esetben az olajexportáló országok
megnövekedett olajbevételeik nagyobb hányadát költik
el, amely kedvező hatással lehet az uniós exportra. </p>
<p>A belső piacon pozitív fejlemény lehet, hogy a
magánfogyasztás növekedése nagyobb arányúvá
válhat, ami a felhalmozódott kereslet
realizálódásában jelentkezhet, párhuzamosan a
munkaerő-piaci helyzet javulásával és a jövőbeli
bevételekkel kapcsolatos bizonytalanság (például a
társadalombiztosítási és nyugdíjrendszerek
fenntarthatósága) enyhülésével. A fellendülés
ellen hathatnak azonban a magas olajárak, a folytatódó gyenge
fogyasztói bizalom, valamint az alacsony növekedési
várakozások.   <br>A Bizottság teljes őszi gazdasági
előrejelzése a következő internetes címen
érhető el: </p>
<p><a
href="http://ec.europa.eu/economy_finance/publications/european_economy/forecasts_en.htm">http://ec.europa.eu/economy_finance/publications/european_economy/forecasts_en.htm</a>
</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]<br><br></p>
<p align="right"></p>
<h1>
</h1>
<p></p>
<p></p>
<hr><p><sup><b><a name="fn1" href="#fnB1">[1]</a></b></sup> 	a Maastrichti
Szerződésben meghatározott három százalék
fölött</p>


