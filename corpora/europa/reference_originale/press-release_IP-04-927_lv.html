					<p align="right"><b>IP/04/927</b></p>
<p align="right">Briselē, 2004. gada 15. jūlijā</p>
<h1>
<a name="Heading4"></a><b>Jauni reformētās kohēzijas
politikas instrumenti laikposmā no 2007. gada līdz 2013.
gadam</b></h1>
<p><b><i>Eiropas Komisija šodien iesniegusi priekšlikumus piecām
jaunām regulām attiecībā uz kohēzijas politikas reformu
laika posmā no 2007. gada līdz 2013.
gadam </i><sup><a name="fnB1" href="#fn1">[1]</a></sup><i>. Regulu
kopumā ietilpst vispārēja regula, ar kuru nosaka
vispārēju noteikumu kopumu visiem instrumentiem, kā arī
specifiskas regulas attiecībā uz Eiropas Reģionālās
attīstības fondu (ERAF), Eiropas Sociālo fondu (ESF) un
Kohēzijas fondu. Turklāt ir ierosināta jauna regula, lai
nodrošinātu papildu regulējumu, kuru dalībvalstis un
reģioni var izmantot tam, lai iedibinātu iestādes
pārrobežu sadarbībai (EPSG).</i></b></p>
<p><b>Vispārējā regula</b>. Jaunā vispārējā
regula definē vispārējos principus, noteikumus un standartus
ERAF, ESF un Kohēzijas fonda īstenošanai. Par galveno izvirzot
principu, ka pārvaldību kopīgi veic Savienība,
dalībvalstis un reģioni, šī regula iedibina jaunu
programmēšanas procesu, kā arī vispārējus
standartus finanšu pārvaldībai, kontrolei un
novērtēšanai. Reformētā piegādes sistēma
nodrošinās vienkāršāku, samērīgāku,
decentralizētāku struktūrfondu un Kohēzijas fonda
pārvaldību.</p>
<p><b>Eiropas Reģionālās attīstības fonds (ERAF)</b>.
ERAF uzdevums ir sekmēt ieguldījumus un palīdzēt
samazināt reģionālās neatbilstības visā
Savienībā. Finansējuma prioritātes aptver
pētniecību, jauninājumus, ar apkārtējās vides
aizsardzību saistītus jautājumus un riska novēršanu,
tajā pašā laikā joprojām ir nozīmīga
infrastruktūra, jo īpaši mazāk attīstītajos
reģionos. </p>
<p><b>Eiropas Sociālais fonds (ESF)</b>. ESF atbalsta politikas un
prioritātes, kas paredzētas tam, lai izveidotu vairāk labu darba
vietu, uzlabotu darba kvalitāti un produktivitāti, sekmētu
sociālo integrāciju un kohēziju. Fonds ir īstenots
atbilstīgi vadlīnijām un ieteikumiem saskaņā ar Eiropas
Nodarbinātības stratēģiju (ENS). </p>
<p><b>Kohēzijas fonds</b>. Kohēzijas fonds sekmē atbalsta
pasākumus vides aizsardzības jomā un Eiropas komunikāciju
tīklu jomā. Tas attiecas uz dalībvalstīm ar nacionālo
kopienākumu (NKI) līdz 90% no Kopienas vidējā
rādītāja. Pēc pašreizējiem statistikas datiem tam
būtu jāaptver 10 jaunās dalībvalstis, kā arī
Grieķija un Portugāle. Nākotnē Kohēzijas fonds
līdz ERAF, visticamāk, veicinās daudzgadu ieguldījumu
programmas, ko pārvalda decentralizēti, nevis programmas, kur projekti
tiek izvērtēti individuāli Komisijas līmenī. </p>
<p><b>Eiropas pārrobežu sadarbības grupa (EPSG)</b>. Pamatojoties
uz Līguma 159. pantu un nolūkā pārvarēt
pastāvošos šķēršļus, kas kaitē
pārrobežo sadarbībai, ir ierosināts jauns tiesisks
instruments, kas nodrošina papildu regulējumu Eiropas sadarbības
iestāžu izveidei. Tām tiktu piešķirts juridiskas
personas statuss pārrobežu sadarbības programmu
īstenošanai, un to pamatā būtu jābūt
nolīgumam, ko savā starpā noslēgušas valsts,
reģionālas, vietējas vai citas sabiedriskas
dalībiestādes.<br>Papildu informācijai skatīt: <br><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a></p>
<hr><p><sup><b><i><a name="fn1" href="#fnB1">[1]</a></i></b></sup><i> 	Sk. </i><a
href="/rapid/pressReleasesAction.do?reference=IP/04/925&format=HTML&aged=0&language=EN&guiLanguage=en">IP/04/925</a><i>.
gada 15. jūlija </i></p>


