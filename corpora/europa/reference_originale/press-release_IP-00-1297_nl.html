					
<P><B>IP/00/1297</B>
<P>Brussel, 15 november 2000
<H3>
<P><B>De Commissie beoordeelt het geactualiseerde stabiliteitsprogramma van Nederland (2000-2004)</B></H3>
<P><I><B>De Europese Commissie heeft heden haar goedkeuring gehecht aan een aanbeveling aan de Raad van Ministers over de actualisering 2000 van het stabiliteitsprogramma van Nederland (2000-2004). De Commissie concludeert dat het geactualiseerde programma in overeenstemming is met het stabiliteits- en groeipact en de globale richtsnoeren voor het economisch beleid. Het geactualiseerde programma vermeldt voor de periode 2002 tot 2004 twee macro-economische scenario's. De Commissie acht het gunstige scenario aannemelijker. Ten gevolge van de sterke economische performantie kwam de overheidsbegroting uit op een overschot van 1 % van het BBP in beide jaren (exclusief de UMTS-opbrengsten in 2000). Het jaar 2001 zal worden gekenmerkt door de tenuitvoerlegging van een belastinghervorming die een belangrijke belastingverlaging omvat. Daardoor zal het overheidsoverschot in dat jaar verminderen tot  0,7 % van het BBP. De schuldquote zal naar verwachting dalen van 56,6 % in 2000 tot 52,3 % in 2001 en ruim onder 50 % tegen 2004. Op basis van de aanbeveling van de Commissie zal de Raad Ecofin naar verwachting op [27 november 2000] een formeel advies over de actualisering van het stabiliteitsprogramma van Nederland uitbrengen.</B></I>
<P>De aanbeveling van de Commissie is goedgekeurd op initiatief van Pedro Solbes, EU-Commissaris van economische en monetaire zaken, die over het programma zei: <I>"De beoordeling van de stabiliteitsprogramma's van de lidstaten door de Commissie is een belangrijk element in het proces van multilateraal toezicht. Gezien de voortdurende versterking van de co</I><I>ördinatie van het economische beleid in de Unie en de belangrijke effecten die het economisch beleid in </I><I>é</I><I>én lidstaat kan hebben voor de eurozone als geheel, zal de Commissie in haar analyse steeds meer nadruk leggen op de mate van ambitie waarmee de lidstaten hun economisch beleid op korte en middellange termijn denken te voeren. Een beoordeling van de wijze waarop de lidstaten van plan zijn de begrotingsconsolidatie aan te pakken en structurele hervormingen uit te voeren, van de geschiktheid van de beleidsmix in de huidige conjunctuurfase, of van de wijze waarop duurzaamheidsvraagstukken zoals de gevolgen van de veroudering van de bevolking moeten worden geregeld, wordt in onze analyse betrokken.</I><I>"</I>
<P>De voornaamste conclusies van de Commissie over het Nederlandse programma luiden als volgt:
<UL><P><LI>De macro-economische ontwikkelingen in Nederland waren indrukwekkend en beter dan in de actualisering 1999 van het stabiliteitsprogramma werd verwacht. Het reële BBP is zowel in 1999 als in 2000 sterk toegenomen. Alle vraagcomponenten hebben bijgedragen tot deze duurzame toename, vooral het gezinsverbruik en de export. De werkgelegenheid is in hoog tempo toegenomen en de werkloosheid daalt tot frictieniveaus. Gezien de goede vooruitzichten voor de Nederlandse economie in de komende twee jaar acht de Commissie het <B>gunstige scenario aannemelijker</B>. Het verschaft een adequater uitgangspunt voor de beoordeling van de begrotingssituatie op middellange termijn.
<P><LI>Gedragen door de sterke performantie verbeterde het <B>overheidssaldo</B> zowel in 1999 als in 2000 sterk tot een overschot van 1 % van het BBP in 2000  (1,7 % inclusief de UMTS-opbrengsten) in vergelijking met een in de actualisering 1999 geraamd tekort van 0,6 %. Volgens de begroting voor 2001 zal het overheidsoverschot tengevolge van de belastinghervorming verminderen tot 0,7 % van het BBP. In 2003-04 zal het overheidsoverschot volgens het meer realistische gunstige scenario naar verwachting op 0,5 % van het BBP blijven. De begrotingsdoelstellingen op middellange termijn blijven derhalve in overeenstemming met het stabiliteits- en groeipact.
<P><LI>In de komende jaren, vooral in 2002, zullen naar verwachting <B>meer ontvangstenmarges</B> ter beschikking komen. In een dergelijk geval zullen de huidige regering en het volgende kabinet moeten beslissen over de <B>adequate allocatie</B> van deze marges aan belastingverlichting of schuldafbouw in het licht van met name de risico's van oververhitting.
<P><LI>Een hoofdelement van het geactualiseerde programma is de <B>belastinghervorming</B> in 2001, waarbij een verschuiving van directe belastingen naar indirecte belastingen zal plaatsvinden door middel van een verlaging van de inkomstenbelasting en de sociale-zekerheidsbijdragen en een verhoging van het normale BTW-tarief van 17,5 % tot 19 % alsmede een verhoging van de milieuheffingen. De hervorming heeft ten doel de economie efficiënter te maken en vooral het aanbod van arbeid te stimuleren.
<P><LI>Gezien de huidige spanning op de arbeidsmarkt, op een tijdstip waarop er een einde komt aan een langdurige opmerkelijke loonmatiging, alsmede de sterke bedrijvigheid, die naar verwachting de komende jaren zal aanhouden, steekt de <B>inflatie </B>reeds de kop op in de economie en kan deze in de toekomst nog verergeren. Dergelijke risico's moeten, met name door middel van een meer op stabiliteit gericht begrotingsbeleid, worden beperkt.
<P><LI>De Nederlandse autoriteiten hebben hun begrotingsstrategie sinds 1994 gebaseerd op een beperkte groei van de reële uitgaven (lager dan de groei van het reële BBP). Terwijl de opgelegde uitgavenplafonds reëel nog steeds in acht worden genomen, is besloten tot belangrijke extra uitgaven voor onderwijs, gezondheidszorg en investeringen in infrastructuur. Dit betekent een belangrijke <B>verbetering in de kwaliteit van de overheidsuitgaven</B> en is in overeenstemming met de algemene besprekingen op Raadsniveau om de kwaliteit en de duurzaamheid van de openbare financiën te verbeteren.
<P><LI>Een welkom kenmerk van de actualisering 2000 is de aandacht die wordt besteed aan de duurzaamheid van de openbare financiën op lange termijn, met inachtneming van de veroudering van de bevolking, en de vaststelling van hiertoe strekkende voorwaarden en beleidsmaatregelen. De schuldquote zal naar verwachting verder worden verminderd van 56,6 % in 2000 tot 52,3 % in 2001 en ruim onder 50 % tegen 2004.  Om op lange termijn de <B>duurzaamheid van de openbare financi</B><B>ën</B> veilig te stellen, zou het wenselijk zijn een groter deel van de begrotingsmarges, die vanaf 2002 waarschijnlijk beschikbaar zullen komen, te besteden aan een bespoediging van de schuldafbouw.
<P><LI>Nederland heeft de actualisering 2000 van het stabiliteitsprogramma ingediend op 19 september 2000, kort na de goedkeuring van de begroting 2001. Het programma bevat derhalve de meest recente gegevens en ramingen. Het bevat een voorzichtig en een gunstig analysescenario.
</UL><P>Op grond van het door de Europese Raad van Amsterdam in juni 1997 vastgestelde stabiliteits- en groeipact moeten de landen van de eurozone stabilibiteitsprogramma's bij de Raad en de Commissie indienen. Deze programma's bevatten informatie over de wijze waarop de landen de doelstellingen van het pact en met name het doel op middellange termijn, een begroting die vrijwel in evenwicht is of een overschot vertoont, denken te bereiken.
<P><B>Kerngegevens van het geactualiseerde stabiliteitsprogramma (SP) van Nederland</B></B></P><P><TABLE BORDER WIDTH=80%><TR><TD></TD><TD>
<P><B>SP</B></TD><TD><B>1999</B></TD><TD><B>2000</B></TD><TD><B>2001</B></TD><TD><B>2002</B></TD><TD><B>2003</B></TD><TD><B>2004</B></TD></TR><TR><TD><B>Groei van het re</B><B>ële BBP </B>(jaarlijkse procentuele mutatie) 
<P>- voorzichtig scenario (2002  2004)
<P>- gunstig scenario (2002  2004)</TD><TD>Actua-lisering2000</TD><TD>
<P>3.9</TD><TD>
<P>4 ½ </TD><TD>
<P>4</TD><TD>
<P>2
<P>3 ¼ </TD><TD>
<P>2
<P>3 ¼ </TD><TD>
<P>2
<P>3 ¼ </TD></TR><TR><TD></TD><TD><I>Actua-lisering1999**</I></TD><TD><I>2.75</I></TD><TD><I>2.5</I></TD><TD><I>3.25</I></TD><TD></TD><TD></TD></TR><TR><TD><B>Overheidssaldo </B>(in % van het BBP)
<P>- voorzichtig scenario (2002  2004)
<P>- gunstig scenario (2002  2004)</TD><TD>Actua-lisering2000</TD><TD>
<P>+ 1.0</TD><TD>
<P>+1.0*</TD><TD>
<P>+ 0.7</TD><TD>
<P>+ ¼
<P>+ ½  </TD><TD>
<P>+ ¼
<P>+ ½  </TD><TD>
<P>+ ¼
<P>+ ½  </TD></TR><TR><TD></TD><TD><I>Actua-lisering1999**</I></TD><TD><I>- 0.6</I></TD><TD><I>-0.6</I></TD><TD><I>-0.5</I></TD><TD><I>0.0</I></TD><TD></TD><TD></TD></TR><TR><TD><B>Bruto overheidsschuld </B>(in % van het BBP)
<P>- voorzichtig scenario (2002  2004)
<P>- gunstig scenario (2002  2004)</TD><TD>Actua-lisering2000</TD><TD>
<P>62.9</TD><TD>
<P>56.6</TD><TD>
<P>52.3</TD><TD>
<P>50 ¼ 
<P>49 ½ </TD><TD>
<P>48 ¾
<P>47 ¼  </TD><TD>
<P>46 ¾
<P>44 ¾</TD></TR><TR><TD></TD><TD><I>Actua-lisering 1999**</I></TD><TD><I>64.3</I></TD><TD><I>62.3</I></TD><TD><I>60.75</I></TD><TD><I>59</I></TD><TD></TD><TD></TD></TR><TR><TD><B>Inflatie</B>CPI (nationaal)</TD><TD>Actua-lisering2000</TD><TD>2.2</TD><TD>2 ½</TD><TD>3 ½</TD><TD>2 ½
<P>***</TD><TD>1  ¾
<P>***</TD><TD>1  ¾
<P>***</TD></TR><TR><TD></TD><TD><I>Actua-lisering1999**</I></TD><TD><I>2</I></TD><TD><I>1  </I><I>¾</I></TD><TD><I>2  </I><I>¾</I>
<P><I>***</I></TD><TD><I>2  </I><I>¾</I>
<P><I>***</I></TD><TD></TD><TD></TD></TR></TABLE></P><P><TABLE BORDER WIDTH=80%></TABLE>*  + 1,7 inclusief de opbrengsten van de veiling van UMTS-vergunningen
<P>** gunstig scenario
<P>*** voorzichtig scenario
