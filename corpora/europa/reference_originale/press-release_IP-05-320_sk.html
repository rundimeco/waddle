					<p align="right"><b>IP/05/320</b></p>
<p align="right">Brusel, 17 marec 2005</p>
<h1>
<a name="Heading4"></a><b>Colná politika: Komisia navrhuje
stratégiu na zjednodušenie pravidiel pôvodu</b></h1>
<p><a name="_Toc81629250"></a><a name="_Toc81630026"></a><a name="_Toc82328642"></a><a name="_Toc82579003"></a><a name="_Toc82836822"></a><a name="_Toc83713090"></a><a name="_Toc97119892"></a><b><i>Komisia
prijala stratégiu zavedenia nových zjednodušených pravidiel
pôvodu na účely preferenčných obchodných
dojednaní EÚ s určitými tretími
kraji</i></b><b><i>nami. Pravidlá pôvodu, ktoré určujú,
aké tovary môžu požívať výhody
nižších colných sadzieb podľa preferenčných
obchodných dojednaní, sú v súčasnosti
príliš zložité a ľahko zneužiteľné.
Komisia navrhuje nahradiť súčasné pravidlá metódou
určovania pôvodu na základe pridanej hodnoty,
prostredníctvom ktorej by sa pravidlá stali
prehľadnejšími a viac by zohľadňovali
požiadavky rozvoja. Komisia tiež plánuje zlepšiť
systém riadenia a zaviesť monitorovací program. Zmeny by sa
mali uskutočniť prostredníctvom legislatívnych
opatrení. Práca na prvom opatrení sa začne bezodkladne.
</i></b></p>
<p>„Som veľmi potešený, že Komisia prijala tento
rámcový návrh na zjednodušenie zložitých
colných pravidiel pôvodu, prostredníctvom ktorého tieto
pravidlá viac zohľadňujú požiadavky rozvoja,“
uviedol komisár pre dane a clá Lázsló Kovács.
„Podľa týchto navrhovaných nových pravidiel budú
rozvojové krajiny schopné účinnejšie
požívať výhody colných prefencií, ktoré im
EÚ ponúka. Navrhované nové pravidlá budú tiež
prínosom ako pre obchodníkov, tak aj pre colnú
správu.”</p>
<p>Preferenčné obchodné dojednania majú za cieľ
zlepšiť vzájomný obchod s tovarom
a sprístupniť trh Spoločenstva pre výrobky
z rozvojových krajín prostredníctvom zrušenia alebo
zníženia ciel. Pravidlá pôvodu, ktoré majú
zabezpečiť, aby sa colné preferencie uplatňovali na
výrobky, ktoré majú pôvod (t.j. sú „úplne
získané“ alebo „podstatne spracované“)
v krajine, ktorej bola udelená preferencia, sú
v súčasnosti príliš početné,
zložité, nepružné a nechránené voči
zneužívaniu. Oznámenie Komisie preto stanovuje tieto plány
na zjednodušenie a vhodné uvoľnenie súčasných
pravidiel:</p>
<ul>
<li>jediné paušálne kritérium určujúce pôvod
tých tovarov, ktoré nie sú úplne získané
v príslušnej oprávnenej krajine, ktoré je
založené, v závislosti od posúdenia ďalšieho
vplyvu, na určitom minimálnom limite hodnoty pridanej
v príslušnej oprávnenej krajine (alebo, ak je to
vhodné, v oblastnej skupine);</li>
<li>opätovné vyváženie práv a povinností
účastníkov trhu a správnych orgánov;
zvlášť je potrebné, aby sa súčasný
systém preukazovania pôvodu prostredníctvom osvedčení
podpísaných vývozcom a opatrených odtlačkom
pečiatky príslušných orgánov predmetnej krajiny
nahradil vyhlásením o pôvode vystaveným
registrovanými vývozcami; </li>
<li>rozvoj nástrojov s cieľom zabezpečiť, aby si
oprávnené krajiny plnili svoje povinnosti. To by zahŕňalo
opatrenia na zlepšenie vyhodnocovania, informačných tokov,
odbornej prípravy a technickej pomoci s cieľom napomôcť
spoluprácu medzi Spoločenstvom a jeho preferenčnými
partnermi, ako aj systém pravidelného monitorovania plnenia ich
povinností.</li></ul><p>Zainteresované strany, ktoré reagovali na
verejnú diskusiu uskutočnenú v roku 2004, vyslovili podporu
vo vzťahu k potrebe zjednodušiť pravidlá pôvodu –
pozri:</p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>Oznámenie o pravidlách pôvodu v rámci
preferenčných obchodných dojednaní sa nachádza na: </p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Pozri tiež <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

