					<p align="right"><b>IP/04/915</b></p>
<p align="right">Brussel, il-14 ta’ Lulju 2004</p>
<h1>
<a name="Heading4"></a><b>Iz-Zokkor: Il-Kummissjoni tipproponi skema
aktar orjentata lejn is-suq, lejn il-konsumatur u lejn
il-kummerċ</b></h1>
<p><b><i>Illum, il-Kummissjoni Ewropea ippreżentat bidliet radikali
għall-iskema taz-zokkor ta’ l-UE. Is-sistema fis-seħħ
bħalissa ġiet ikkritikata bi ħruxija għall-misallokazzjoni
tar-riżorsi, għax-xkiel lill-kompetizzjoni, għall-ħsara li
qed tagħmel lill-pajjiżi li għadhom qed jiżviluppaw, kif
ukoll minħabba li mhix qed taqdi sewwa lill-konsumaturi, lil min
iħallas it-taxxi, u li qed tirriżulta fi ħsara lill-ambjent.
Il-Kummissjoni tipproponi li tnaqqas b'mod sostanzjali l-esportazzjoni
taz-zokkor, kif ukoll ir-rifużjonijiet marbuta ma' l-esportazzjoni, li
twaqqaf l-intervenzjoni, li tnaqqas il-produzzjoni ta' l-UE u l-prezz intern
tas-zokkor, u li tagħmel ħlasijiet disakkoppjati lill-bdiewa
tal-pitravi (</i>Beta vulgaris<i>-beet sugar).  Il-proċess ta’
riforma ser jibda f’ Lulju ta’ l-2005.  Biex jingħata
biżżejjed żmien lill-partijiet kollha, il-bidliet għandhom
jiġuimplimentati fuq perjodu ta’ erba’ snin.  Minħabba
fl-inċertezzi fl-isfera internazzjonali, reviżjoni hija prevista
fl-2008.</i></b></p>
<p>Franz Fischler, il-Kummissjarju ta’ l-UE għall-Agrikoltura qal li
“<i>Din ir-riforma tagħti perspettiva realistika lis-settur
taz-zokkor ta’ l-UE kif ukoll lill-pajjiżi li għadhom qed
jiżviluppaw</i>.” <i> Il-konsumaturi tagħna ser jaraw
orjentazzjoni akbar lejn is-suq, u l-pajjiżi li qed jiżviluppaw
ħafna anqas distorzjonijiet tal-kummerċ.”</i></p>
<p><b>L-impatt ta' din ir-riforma </b></p>
<p>Din ir-riforma ser tirriżulta fit-tkomplija tal-produzzjoni taz-zokkor
fl-UE – fuq livell sostenibbli u kompetittiv. Bil-ħlas tad-dħul
diżakkoppjat, il-bdiewa tal-pitravi ta’  l-UE ser ikunu parzjalment
ikkumpensati għan-nuqqas fid-dħul permezz ta’ ħlas
kompletament diżakkoppjat.  Il-konsumaturi ta’ l-UE u l-industrija li
tikkonsma z-zokkor ser jaraw prezzijiet aktar baxxi. Din ir-riforma ser
tindirizza wkoll ċerti problemi ambjentali li huma kkaġunati minn
produzzjoni intensiva.</p>
<p><b>Aspetti tax-xogħol</b></p>
<p>L-iskema taz-zokkor fis-seħħ bħalissa ma tħarisx
l-impjiegi. F’dawn l-aħħar għaxar snin, is-settur naqqas
madwar 17,000 ħaddiem fil-qasam relatat ma' l-industrija. Filwaqt li kien
hemm 240 mitħna taz-zokkor fl-UE fl-1990, kien għad fadal biss 135
minnhom fl-2001. Din it-tendenza ser tissokta. </p>
<p>Din ir-riforma ser twassal wkoll għal ristrutturar, iżda
bid-differenza li l-produzzjoni li tibqa’ ser tkun kompetittiva, u
x-xogħlijiet sostenibbli. Din ir-riforma ser tagħti lill-industrija
ż-żmien biex tadatta. Biex jitnaqqsu l-effetti soċjali u
ekonomiċi tar-ristrutturar, il-Kummissjoni tipproponi skema ta’
konverġenza għal fabbriki taz-zokkor li m’għadhomx
ekonomikament viabbli. </p>
<p><b>Stati Membri Ġodda</b></p>
<p>Minħabba li l-Istati Membri l-ġodda diġà kienu qed igawdu
b'mod sħiħ mill-iskema taz-zokkor eżistenti, il-Kummissjoni
tipproponi li għandu jingħata kumpens sħiħ. Dawn
il-pagamenti ser ikunu soġġetti għal dixxiplina finanzjarja.</p>
<p><b>Pjan ta’ Azzjoni għall-Pajjiżi ta’ l-ACP</b></p>
<p>L-UE żżomm soda dwar l-impenni tagħha lejn il-pajjiżi ACP
u l-Indja.  Permezz ta' din ir-riforma, ser ikollhom perspettiva ċara,
iżommu l-preferenzi tagħhom f’dak li għandu x’jaqsam
ma’ l-importazzjoni, u jżommu suq attraenti għall-esportazzjoni.
L-UE ser tibda djalogu mal-pajjiżi affettwati, abbażi ta’
azzjoni li għandha tiġi proposta qabel it-tmiem tal-2004 biex
tiddefinixxi miżuri ta' kummerċ u żvilupp kif inhu xieraq.
Il-Kummissjoni ser tipproponi programmi speċifiċi biex jiġu
megħjuna jadattaw għall-kundizzjonijiet tas-suq ġodda, u biex
titjieb il-kompetittività tal-produzzjoni taz-zokkor fejn hija viabbli jew
biex isseddaq id-diversifikazzjoni.   </p>
<p>Id-49 l-ifqar pajjiż ser ikunu jistgħu jesportaw aktar zokkor lejn
l-UE mingħajr ma jħallsu dazju.</p>
<p><b>Bidliet Ewlenin</b></p>
<ul>
<li>It-tnaqqis fuq il-prezz ta’ l-appoġġ istituzzjonali minn
€632/t għal €421 f' żewġ stadji fuq tliet snin</li>
<li>It-tnaqqis fuq il-prezz minimu tal-pitravi minn €43.6/t għal
€27.4 f’żewġ stadji fuq perjodu ta' tleietsnin.</li>
<li>It-tmiem għal kollox ta’ l-intervenzjoni pubblika, li ser
tiġi ssostitwita minn skema privata tal-ħżin </li>
<li>It-tnaqqis tal-kwota tal-produzzjoni ta’ l-UE bi 2.8 miljun t (minn
177.4 mil. t għal 14.6 mil. t) fuq perjodu ta’ erba’ snin.</li>
<li>It-tnaqqis ta’ esportazzjoni ssussidjata b’ 2 mil t (minn 2.4
mil t għal 0.4 mil t)</li>
<li>Pagament diżakkoppjat ġdid għall-bdiewa tal-pitravi biex
jiġu kkumpensati parzjalment (60%) għan-nuqqas fid-dħul</li>
<li>Kwoti trasferibbli bejn operaturi ta’ Stati Membri differenti</li>
<li>Skema ta’ konverżjoni ta’ €250/t għall-fabbriki
li qed jitilqu mis-settur</li></ul><p>Id-dettallji għal din il-proposta
jinsabu fi:</p>
<p><a
href="http://ec.europa.eu/agriculture/capreform/index_en.htm">http://ec.europa.eu/agriculture/capreform/index_en.htm</a></p>
<p>u <a
href="/rapid/pressReleasesAction.do?reference=MEMO/04/177&format=HTML&aged=0&language=EN&guiLanguage=fr">MEMO/04/177</a></p>

