					<p align="right"><b>IP/04/758</b></p>
<p align="right">Brusel, 16. júna 2004</p>
<h1>
<a name="Heading4"></a><b>Komisia dosiahla výrazný pokrok
pri aktualizovaní a zjednodušení práva EÚ
</b></h1>
<p><b><i>Komisia prijala dnešného dňa oznámenie o
implementácii jej iniciatívy z februára 2003 o
“Aktualizácii a zjednodušení práva
Spoločenstiev”, ktorá sleduje zjednodušenie podstaty
sekundárneho práva Spoločenstiev a zníženie objemu
legislatívy Spoločenstiev.  Celkový dosiahnutý pokrok pri
napĺňaní náročného rámca Komisie je
uspokojujúci. Koncom marca 2004 Komisia prijala 30 iniciatív za
účelom zjednodušenia a ďalej sa hľadajú nové
možnosti zjednodušenia. Parlamentu a Rade bolo predložených
20 legislatívnych návrhov na zjednodušenie, ktoré
čakajú na schválenie. Kodifikácia pokračuje aj na
technickej úrovni, keďže v súčasnosti je 900
právnych noriem predmetom skúmania za účelom stanovenia
správneho postupu ich stiahnutia z legislatívy EÚ.
Konsolidácia celého právneho rámca EÚ bola
ukončená podľa plánu v lete 2003. </i></b></p>
<p>Komisia teda predkladá priority budúceho Holandského
predsedníctva a priority stanovené štyrmi Predsedníctvami
Rady počas rokov 2004 a 2005 (Írska republika, Holandské
kráľovstvo, Luxemburské veľkovojvodstvo, Spojené
kráľovstvo Veľkej Británie a Severného Írska)
uvedené v Spoločnej iniciatíve o Regulačnej reforme z
januára 2004 a smery Jarného zasadania Rady Európskej
únie. Táto iniciatíva predstavuje súčasť
Akčného plánu Komisie z júna 2002 o lepšej
regulácii<sup><b><i><a name="fnB1" href="#fn1">[1]</a></i></b></sup> na
zabezpečenie jasnej, efektívnej, užívateľsky
prijateľnej aktualizácie sekundárneho komunitárneho
práva, zvyšujúc tak konkurencieschopnosť v súlade s
Lisabonskou stratégiou.  </p>
<p><b>Zjednodušenie podstaty Komunitárnej legislatívy </b></p>
<p>Zjednodušenie sa zameriava na novelizáciu súčasnej
legislatívy za účelom zníženia bremien spojených s
implementáciou, prispôsobením a kontrolou. Prebiehajúci
program zjednodušenia, ktorý bol vypracovaný Komisiou sa
vzťahuje na prípravu iniciatív smerujúcich k
zjednodušeniu viac ako 60 právnych noriem.  25 iniciatív
prijatých Komisiou priamo prispieva k zníženiu
administratívnych prekážok pre súkromné osoby. Komisia
navyše od februára 2003 preskúmala 21 politických
oblastí za účelom preskúmania potenciálu
ďalšieho zjednodušenia. </p>
<p>Komisia privítala, že Rada do konca roku 2004 stanoví svoje
priority pre aktualizáciu a zjednodušenie komunitárnej
legislatívy, ktoré Komisia bude brať do úvahy vo svojom
prebiehajúcom programe. Komisia dúfa, že úplná
implementácia medziinštitucionálnej dohody o lepšej tvorbe
legislatívy zabezpečí skoré prijatie právnych noriem.
</p>
<p><b>Zníženie objemu Komunitárneho právneho
rámca</b></p>
<p>V roku 2001 si Komisia stanovila za cieľ znížiť objem
legislatívy o 25% (čo zodpovedá približne 22500 stranám
Úradného vestníka Európskej
únie)<sup><b><a name="fnB2" href="#fn2">[2]</a></b></sup>. Začala
rozsiahly program kodifikácie existujúcej legislatívy, ktorá
po jej ukončení koncom roku 2005 by mohla znížiť objem
právnych noriem o približne 30000 – 35000
strán<sup><b><a name="fnB3" href="#fn3">[3]</a></b></sup>.</p>
<p>Príprava kodifikovaných textov sa počas posledných 6
mesiacov výrazne zintenzívnila, aj keď sa  formálne
schválenie a zverejnenie kodifikovaných aktov  oddialilo v
dôsledku predvstupového moratória a potreby prekladu
legislatívy do nových jazykov (ktorý sa v
príslušných členských štátoch
uskutočňuje). Úroveň  25%-ného zníženia teda
ku koncu roka 2004 pravdepodobne nebude dosiahnutá, ale mala by sa
docieliť v rozumnom čase po roku 2004.</p>
<p>Po začatí iniciatívy z februára 2003 sa tempo
odstraňovania prakticky nevyužívanej legislatívy
zrýchlilo. Komisia zvažuje najlepšie spôsoby ako z
legislatívy stiahnuť takmer 900 právnych predpisov. Tretie z
týchto stiahnutí sa vykonané v rámci niekoľkých
týždňov. </p>
<p>Výsledky konsolidačných prác sú voľne verejne
prístupné prostredníctvom EUR-Lex. Aj keď nie je právne
záväzná, umožňuje konsolidácia občanom a
podnikateľom podstatne zjednodušený prístup ku
komunitárnemu právu.</p>
<hr><p><sup><b><a name="fn1" href="#fnB1">[1]</a></b></sup> COM(2004)278</p>
<p><sup><b><a name="fn2" href="#fnB2">[2]</a></b></sup> COM(2004)726</p>
<p><sup><b><a name="fn3" href="#fnB3">[3]</a></b></sup> COM(2004)645</p>


