					<p align="right"><b>IP/04/922</b></p>
<p align="right">Bruselj, 15.07.2004</p>
<h1>
<a name="Heading4"></a><b>Nov sklad za ribištvo, namenjen podpori
trajnostnega ribištva in diverzifikaciji</b></h1>
<p><b><i>Evropska komisija je izdelala predlog za Evropski sklad za
ribištvo (ESR) za obdobje od leta 2007 - 2013 v pomoč izvajanju
ukrepov, namenjenih varovanju trajnostnega ribištva in diverzifikaciji
gospodarskih dejavnosti na področju ribolova. Letno bo za te ukrepe na
voljo v povprečju 700 milijonov evrov. ESR bo nasledil sedanji
finančni instrument za usmerjanje ribištva (FIUR). Ukrepi v okviru ESR
so prilagojeni spreminjajočim se potrebam sektorja za ribištvo in
ribogojstvo ter potrebam zadevnih območij za obalni ribolov.  Pristop
temelji na pomoči za zmanjšanje intenzivnosti ribolova, s čimer
bi se omogočila oživitev staležev rib ter spodbudila uporaba
okolju prijaznejše opreme in prakse ulova v ribištvu in ribogojstvu
ter pri predelavi in trženju ribiških proizvodov. S ESF se bo tudi
zagotovila pomoč diverzifikaciji in krepitvi temeljev gospodarstva v
ribolovnih regijah, ki jih je najbolj prizadela izguba delovnih mest. Do
pomoči iz ESF bodo prav tako upravičene kolektivne pobude in pobude za
spodbujanje enakih možnosti. Države članice se morajo same
odločiti, katera kombinacija ukrepov najbolje ustreza njihovim regijam. Kot
je bilo odločeno v okviru skupne ribiške politike 2002, pomoči za
obnovo flote, izvoz plovil ali ustanovitev skupnih podjetij po novih
določbah ne bodo več upravičene do sredstev
pomoči.</i></b></p>
<p><i>“Evropski sklad za ribištvo pomeni odziv na spreminjajoče
se potrebe ribištva v 21. stoletju. S tem ko bi pomagal pri izvajanju
reforme skupne ribiške politike, bo sklad v ribištvu pomembno
prispeval k zagotavljanju trajnosti na področju ekologije, gospodarstva in
sociale”</i>, je dejal Franz Fischler, komisar za kmetijstvo, razvoj
podeželja in ribištvo. </p>
<p><b>Zagotavljanje trajnosti ribištva in ribolovnih območij v okviru
ESR</b></p>
<p>Tehnološki napredek pomeni manjše potrebe po plovilih in delovni
sili. Za reševanje problemov v zvezi s prekomernim ulovom, upadanjem
staleža in izgubo delovnih mest so ukrepi Evropskega sklada za
ribištvo usmerjeni k vzpostavitvi trajnosti tako, da spodbujajo
manjši, a kakovostnejši ribolov, in zmanjšujejo odvisnost obalnih
skupnosti od ribolova. </p>
<p><b>Primeri:</b></p>
<p><b>Pomoč sektorju za lov</b></p>
<ul>
<li>Do pomoči bodo upravičeni lastniki plovil in osebje, ki morajo
začasno prekiniti ribolovne aktivnosti zaradi oživljanja staleža
rib, neobnovitve sporazuma o ribištvu ali naravnih nesreč. </li>
<li>Usposabljanje, preusposabljanje ali sheme predčasnega upokojevanja.
</li>
<li>Do pomoči bo upravičena uporaba ribolovne opreme, ki ima
manjši vpliv na morsko okolje. </li>
<li>Mladi ribiči bodo uživali posebne ugodnosti pri usposabljanju.
</li>
<li>Pomoč za večjo varnost in higieno na krovu. </li>
<li>Stalni umik ribiških plovil se bo financiral v okviru ESR, pogoji za
pridobitev pomoči bodo zaostreni. </li>
<li>Podporni ukrepi za ribiške flote manjšega
obsega.</li></ul><p><b>Ribogojstvo, predelava in trženje</b></p>
<ul>
<li>ESR bo podpiral pridobitev in uporabo okolju prijazne opreme in tehnik.
</li>
<li>Glede na tržne pogoje bo pomoč namenjena predvsem malim podjetjem.
</li>
<li>Do pomoči bodo upravičeni gojitelji lupinarjev, ki morajo
začasno opustiti žetev.  </li></ul><p><b>Trajnostni razvoj
območij za obalni ribolov</b></p>
<ul>
<li>Do pomoči bodo upravičene pobude, katerih namen je diverzfikacija
in krepitev temeljev gospodarstva na ribolovnih območjih, ki jih je zlasti
prizadelo upadanje staleža rib, kot tudi projekti za spodbujanje vloge
žensk na teh območjih. </li></ul><p><b>Kolektivne pobude</b></p>
<ul>
<li>Do pomoči bodo upravičeni projekti, namenjeni za skupno dobro,
tako v ribištvu kot v  ribogojstvu.</li></ul><p>Določbe ESR bodo
poenostavljene ter pristojnosti Komisije in držav članic pojasnjene.
</p>
<p>Za podrobnejše informacije glej <a
href="/rapid/pressReleasesAction.do?reference=MEMO/04/181&format=HTML&aged=0&language=EN&guiLanguage=en">MEMO/04/181</a></p>

