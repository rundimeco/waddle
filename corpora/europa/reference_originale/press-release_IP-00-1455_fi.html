					
<P><B>IP/00/1455</B>
<P>Bryssel 13. joulukuuta 2000
<H3>
<P><B>Tiukat laatu- ja turvallisuusvaatimukset ihmisverelle ja sen komponenteille</B></H3>
<P><I><B>Euroopan komissio on antanut ehdotuksen direktiiviksi, jolla asetetaan tiukat turvallisuusvaatimukset verelle ja verivalmisteille kaikkialla yhteis</B></I><I><B>öss</B></I><I><B>ä. Toimenpiteiden tavoitteena on varmistaa verelle ja verivalmisteille kattavat ja sitovat vaatimukset verenluovuttajasta potilaaseen ulottuvassa ketjussa. Ehdotuksessa s</B></I><I><B>äilytet</B></I><I><B>ä</B></I><I><B>än kaikelle verelle asetettavat selke</B></I><I><B>ät vaatimukset sen lopullisesta k</B></I><I><B>äytt</B></I><I><B>ötarkoituksesta riippumatta </B></I><I><B> t</B></I><I><B>äm</B></I><I><B>ä koskee my</B></I><I><B>ös veren l</B></I><I><B>ä</B></I><I><B>äkinn</B></I><I><B>ällisi</B></I><I><B>ä sovelluksia. Ehdotus on Amsterdamin sopimuksen mukainen, sill</B></I><I><B>ä sopimuksessa m</B></I><I><B>ä</B></I><I><B>är</B></I><I><B>ät</B></I><I><B>ä</B></I><I><B>än ihmisten terveyden korkeatasoisen suojelun varmistamisesta verentuotantoketjussa. </B></I>
<P>Ehdotetussa direktiivissä asetetaan tiukat vaatimukset jäsenvaltioiden veripalvelulaitoksille ja määritellään veripalvelulaitosten laatujärjestelmä, jolla on tarkoitus varmistaa, että veren turvallisuudesta huolehditaan samalla tavoin kaikkialla yhteisössä. Ehdotuksessa säädetään myös jäljitettävyyttä ja pakkausmerkintöjä koskevista avoimista vaatimuksista, joilla varmistetaan veren jäljitettävyys luovuttajasta potilaaseen ja takaisin. Ehdotetulla direktiivillä on tarkoitus säätää uusista yhteisistä vaatimuksista ihmisten verensiirtoon tarkoitetulle verelle ja täydentää lisäksi muita EU:n direktiivejä, jotka koskevat vereen pohjautuvia teollisia ja lääketieteellisiä sovelluksia ja hoitoja. 
<P>Terveys- ja kuluttaja-asioista vastaavan komissaarin David Byrnen mukaan ei voida painottaa liikaa sitä, miten tärkeää EU:n on saada yhtenäiset säädökset tällä alalla. "EU:n kansalaiset olettavat saavansa verta ja verivalmisteita, jotka ovat läpäisseet tiukat, yhteisesti sovitut turvallisuustarkastukset. Verta saavat ihmiset ovat heikoimmillaan. EU:n on perustamissopimuksessa määrättyjen velvollisuuksien mukaisesti tehtävä kaikkensa pyrkiäkseen yhdessä jäsenvaltioiden kanssa minimoimaan heikoimmassa asemassa oleville aiheutuvat riskit. Tavoitteena on, että kansalaiset voivat matkustaessaan missä päin tahansa Eurooppaa ja veren keräyspaikasta riippumatta olla varmoja siitä, että käytössä on suojatoimenpiteet, joilla varmistetaan samat tiukat vaatimukset kaikkialla yhteisössä. Meidän on opittava niiden kokemuksista, joiden elämä on tuhoutunut saastuneen veren vuoksi, ja pyrittävä yhdessä asettamaan korkeat vaatimukset ja minimoimaan riskit kaikkien EU:n kansalaisten kannalta", hän toteaa. 
<P>Komission ehdotuksella ei pyritä pelkästään paikkaamaan yhteisön lainsäädännön aukkoja. Siinä kehotetaan jäsenvaltioita työskentelemään yhdessä kansallisella tasolla ja EU:n laajuisesti ja toteuttamaan toimenpiteitä, joilla turvataan veren ja verikomponenttien kerääminen, tutkiminen, käsittely, säilytys ja jakelu, sekä ottamaan käyttöön akkreditointi- ja seurantajärjestelyt. Ehdotuksessa asetetaan tiukat vaatimukset veren ja veriplasman luovuttajien soveltuvuudelle sekä luovutetun veren seulonnalle EU:ssa. Lisäksi siinä säädetään mihin tahansa tämän prosessin vaiheeseen suoraan osallistuvan henkilöstön kouluttamisesta ja luodaan kaikkialla yhteisön alueella voimassa olevat säännöt, joilla varmistetaan veren ja verikomponenttien jäljitettävyys luovuttajasta potilaaseen. 
<P>Komissio aikoo ennakoida verestä ja verivalmisteista tulevaisuudessa aiheutuvia riskejä sekä niiden asianmukaista hallintaa ja valmistautua niihin kuulemalla jäsenvaltioiden edustajista muodostettavaa uutta asiantuntijakomiteaa, joka perustetaan antamaan neuvoja alan kehitykseen liittyvissä asioissa. 
