					
<P><B>IP/00/1417</B>
<P>Bryssel den 6 december 2000
<H3>
<P><B>Fotbollsspelark</B><B>öp: Kommissionen betonar att det finns utsikter f</B><B>ör ytterligare framsteg</B></H3>
<P><I><B>Europeiska kommissionen g</B></I><I><B>år f</B></I><I><B>ör n</B></I><I><B>ärvarande igenom f</B></I><I><B>örslag fr</B></I><I><B>ån FIFA om </B></I><I><B>ändringar av organisationens regler f</B></I><I><B>ör spelark</B></I><I><B>öp och forts</B></I><I><B>ätter att f</B></I><I><B>öra diskussioner med fotbollsv</B></I><I><B>ärlden i syfte att n</B></I><I><B>å en tillfredsst</B></I><I><B>ällande l</B></I><I><B>ösning som bevarar fotbollens s</B></I><I><B>ärdrag samtidigt som Europeiska unionens lagstiftning efterlevs. Kommissionen erk</B></I><I><B>änner idrottens specifika karakt</B></I><I><B>är i allm</B></I><I><B>änhet och fotbollens i synnerhet, det vill s</B></I><I><B>äga dess kulturella och sociala roll, behovet av att skydda unga spelare, att st</B></I><I><B>ödja tr</B></I><I><B>äning, att garantera j</B></I><I><B>ämna konkurrensf</B></I><I><B>örh</B></I><I><B>ållanden och att st</B></I><I><B>ärka solidariteten mellan stora och sm</B></I><I><B>å klubbar, ocks</B></I><I><B>å amat</B></I><I><B>örklubbar.</B></I>
<P>Efter flera klagomål 1997 och 1998 utarbetade kommissionen i december 1998 invändningar mot FIFA:s nuvarande system för internationella spelarköp. Tvärtemot hur saken kan ha uppfattats har kommissionen aldrig försökt upphäva det befintliga systemet för spelarköp, utan har endast försökt få det ändrat så att gemenskapens lagstiftning efterlevs. 
<P>Den 31 oktober 2000 mottog kommissionen förslag från FIFA och andra parter inom fotbollsvärlden för att bemöta kommissionens invändningar.
<P>Efter nästan två års diskussioner med FIFA kan nu en betydande utveckling avläsas i förslagen. Kommissionen välkomnar FIFA:s nya konstruktiva inställning och dess åtagande att arbeta med alla organisationer inom fotbollsvärlden för att försöka finna en kompromiss som innebär att EU-lagstiftningen efterlevs. Detta är i sig ett steg framåt. I vissa avseenden måste de framlagda förslagen förses med klargöranden och kompletteringar och diskussionerna fortsätter med de berörda parterna.
<P>Kommissionen hyser förhoppningar om att nå en tillfredsställande lösning genom den dialog som i konstruktiv anda nyligen har inletts med FIFA och övriga berörda parter. De förslag från FIFA som för närvarande undersöks utgör ett gott diskussionsunderlag. Kommissionen kommer att fortsätta dialogen med de berörda parterna i syfte att snarast nå en lösning. 
<P>Kommissionen erkänner värdet av FIFA:s regler som i syfte att garantera en väl fungerande konkurrens förhindrar klubbar från att locka spelare från konkurrerande klubbar under mästerskap. Kommissionen anser dessutom att stabila kontrakt är mycket viktiga inom sektorn. Men FIFA:s regler bör givetvis också vara förenliga med den grundläggande principen om arbetstagarnas fria rörlighet.
<P>Kommissionen välkomnar förslaget om FIFA:s regler avseende ersättningsbelopp vid träning, utformade för att stödja både träningen av unga spelare och de klubbar som tränar dem, i synnerhet små klubbar och amatörklubbar. Samtal pågår om hur dessa innovativa förslag skulle kunna fungera i praktiken.
<P>Vad gäller vederlag som inte är förknippade med träning, anser kommissionen att EU:s konkurrenslagstiftning inte är tillämplig när dessa uteslutande förhandlas fram mellan klubbar och spelare enligt tillämplig nationell lagstiftning, till skillnad från nuvarande situation där dessa styrs av FIFA:s regler. Om FIFA i stället skall fortsätta att införa gemensamma regler, måste dessa grunda sig på öppet redovisade och objektiva kriterier i enlighet med EU:s lagstiftning.
<P>Kommissionen uppmanar FIFA att föra ytterligare diskussioner, särskilt med de internationella spelarnas fackförbund FIFpro i syfte att nå en förhandlingskompromiss som återspeglar både spelarnas och klubbarnas ömsesidiga grundläggande rättigheter och skyldigheter. Annars skulle sådana förhandlingar föras på nationell nivå.
