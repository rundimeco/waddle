					<p align="right"><b>IP/05/1514</b></p>
<p align="right">Briuselis, 2005 m. gruodžio 1 d.</p>
<h1>
<a name="Heading4"></a><b>Bendra mokėjimų zona
–</b><b> bet kur ES mokėkite taip, lyg mokėtumėte savo
šalyje</b></h1>
<p><b><i>Europos Komisija paskelbė siūlymus, kaip panaikinti esamas
teisines kliūtis ES Bendrai mokėjimų zonai, kuri leistų ES
sutaupyti 50–100 mlrd. EUR per metus, sukurti. Tokios zonos sukūrimo
tikslas – kad tarpvalstybiniai atsiskaitymai kredito ir debeto
kortelėmis, elektroniniai banko pervedimai, mokėjimas tiesioginio
debeto būdu ar kitaip būtų tokie pat paprasti, pigūs ir
saugūs, kaip mokėjimai vienoje valstybėje narėje. Šiuo
metu valstybių narių mokėjimo taisyklės yra skirtingos, o
išlaidos dėl mokėjimo sistemų nesuderinamo sudaro 2–3
proc. BVP per metus. Paslaugų teikėjams iš esmės
užkirstas kelias konkuruoti ir siūlyti paslaugas visoje ES.
Siūloma direktyva – vadinamoji naujoji teisinė sistema –
užtikrins sąžiningas ir atviras patekimo į
mokėjimų rinką taisykles ir pagerins bei standartizuos
vartotojų apsaugą. Dėl veiksmingesnės ir
konkurencingesnės mokėjimų rinkos sumažėtų Europos
gyventojų išlaidos bankų teikiamoms paslaugoms, kurios ES per
metus vidutiniškai sudaro nuo 34 iki 252 EUR. Šiuo metu tų
pačių paslaugų kaina skirtingose valstybėse narėse
labai skiriasi, pavyzdžiui, vienose šalyse kreditinio pervedimo
paslauga gali būti teikiama nemokamai, o kitose kainuoja daugiau nei 10
EUR</i><sup><a name="fnB1" href="#fn1">[1]</a></sup><i>. Direktyva taikoma
visoms valstybėms narėms ir visoms ES valiutoms ir suteikia
reikiamą teisinį pagrindą Europos mokėjimų tarybos
pasiūlytai Bendrajai mokėjimo eurais zonai sukurti. Direktyvos tikslas
– iki 2010 m. sukurti bendrą mokėjimų
zoną.</i></b></p>
<p>Už vidaus rinką ir paslaugas atsakingo Komisijos nario Charlie
McCreevy teigimu, „<i>Bendros mokėjimų zonos sukūrimo
tikslas – kad mokėjimus būtų galima atlikti
paprasčiau, pigiau ir sparčiau. Ji duos naudos kiekvienam
europiečiui, o ES sutaupys nuo 50 iki 100 mlrd. EUR per metus. Jei
pirkėjai galės už prekes ir paslaugas bet kur ES atsiskaityti 
taip pat, kaip ir savo šalyje, atsiras visiškai naujų pirkimo
galimybių, o Europa bus dar artimesnė. Mūsų siūloma
paprasta ir patikima teisinė sistema yra didelis žingsnis į
priekį siekiant tai paversti tikrove. Kad tokia  zona būtų
sukurta iki 2010 m., mes glaudžiai bendradarbiausime su pramone ir ECB.
Tikiuosi, kad bankų sektorius, kuris turi pašalinti technines
kliūtis kuriant bendrą mokėjimų eurais zoną, paspartins
darbus“. </i></p>
<p><b>Nauda</b></p>
<p>Siūloma direktyva siekiama sukurti <b>šiuolaikišką ir
darnią teisinę bendros mokėjimų rinkos ES sukūrimo
sistemą</b>. Bendros taisyklės leis vartotojams palyginti kainas ir
sąlygas ir rinktis turint pakankamai informacijos.</p>
<p>Dėl to sumažės mokėjimo paslaugų teikėjų
teisinės atitikties užtikrinimo sąnaudos ir padidės jų
tarpusavio konkurencija, nes bus didesnis pasirinkimas ir iš esmės
nebeliks jokių skirtumų tarp mokėjimo sistemų šalies
viduje ir tarpvalstybinių mokėjimo sistemų. Pavyzdžiui,
priėmus direktyvą bus galima naudotis tiesioginio debeto paslaugomis
(paprastu ir ekonomišku mokėjimo už dujas, vandenį ir
telefoną būdu) tarpvalstybiniu mastu. Kol kas ES tai dar
neįmanoma. </p>
<p>Direktyvos nauda:</p>
<ol>
<li>Visiems reikalavimus atitinkantiems paslaugų teikėjams
<b>atvėrus rinkas</b> ir <b>užtikrinus visiems vienodas sąlygas,
</b>nacionalinėse mokėjimo rinkose <b>padidėtų
konkurencija</b>. Direktyva sudaro sąlygas geriau kontroliuoti pinigų
pervedimus ir skatina naujoves.</li>
<li><b>Dėl paprastesnių ir visiškai suderintų reikalaujamos
informacijos taisyklių</b>, pakeisiančių skirtingas nacionalines
taisykles, tiek paslaugų teikėjams, tiek vartotojams <b>padidės
rinkos
skaidrumas</b>.</li></ol><p><a name="_Hlt120942517"></a><a name="_Hlt120942518"></a><b>Direktyva
standartizuojamos ES mokėjimo paslaugų teikėjų ir
vartotojų teisės bei įsipareigojimai</b> ir akcentuojamas
aukštas vartotojų apsaugos lygis. Be kita ko, nustatomas privalomas
mokėjimo įvykdymas per vieną dieną, paslaugos teikėjo
įpareigojimas tinkamai atlikti mokėjimą ir garantuoti, kad viskas
būtų  mokama laiku. <br>Šie pasiūlymai yra pagrįsti
išsamiomis poveikio įvertinimo studijomis ir konsultacijomis (<a
href="/rapid/pressReleasesAction.do?reference=MEMO/05/461&format=HTML&aged=0&language=EN&guiLanguage=fr">MEMO/05/461</a>).
Daugiau informacijos rasite prie dažniausiai užduodamų
klausimų. Siūlomą direktyvą rasite čia:</p>
<p><a
href="http://ec.europa.eu/internal_market/payments/framework/index_en.htm">http://ec.europa.eu/internal_market/payments/framework/index_en.htm</a>
</p>
<hr><p><sup><b><a name="fn1" href="#fnB1">[1]</a></b></sup>  	RBR 2005 m.
rugsėjo mėn. nacionaliniams mokėjimams taikomų banko
mokesčių tyrimas (<a
href="http://ec.europa.eu/internal_market/payments/docs/reg-2001-2560/impact_en.pdf">http://ec.europa.eu/internal_market/payments/docs/reg-2001-2560/impact_en.pdf</a>)
</p>


