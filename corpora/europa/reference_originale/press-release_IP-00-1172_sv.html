					
<P><B>IP/00/1172</B>
<P>Bryssel den 17 oktober 2000
<H3>
<P><B>Europeiska konkurrensdagen i Paris</B></H3>
<P><I><B>Mario Monti kommer den 17 oktober att </B></I><I><B>öppna den andra "Europeiska konkurrensdagen", som arrangeras i Paris av kommissionen och unionens franska ordf</B></I><I><B>örandeskap. Efter framg</B></I><I><B>ången i Lissabon h</B></I><I><B>ålls detta nya m</B></I><I><B>öte om konkurrensen i Paris, och senare planeras huvudst</B></I><I><B>äderna i unionens kommande ordf</B></I><I><B>örandeskap hysa fler s</B></I><I><B>ådana evenemang.</B></I>
<P>Kommissionär Monti kommer att erinra om målet för dessa "dagar", som går ut på att för de europeiska medborgarna förklara att konkurrenspolitiken också - och framför allt - är till för deras skull. Mer konkurrens innebär ett större urval av varor och tjänster, av bättre kvalitet och till lägre pris. Det är detta budskap som kommissionären vill förmedla till sin publik, som till största delen utgörs av företrädare för konsument- och användarföreningar. I sitt inledningsanförande skall kommissionär Monti teckna ett porträtt av en konsument som han vill skall vara fri och ansvarskännande. En konsument som är medveten om sina rättigheter och skyldigheter och bättre upplyst om pågående förändringar på marknaderna och om vad som därvid står på spel kan spela en nyckelroll i fråga om att driva på konkurrensen.
<P>Marylise Lebranchu, statssekreterare för små och medelstora företag, handel, hantverk samt konsumentfrågor kommer att avsluta förmiddagen före en presskonferens tillsammans med Monti.
<P>Vid två estradsamtal kommer man att kunna gå in på konkurrenspolitikens positiva effekter för medborgarna. Inläggen kommer att följas av frågor och diskussioner med publiken vid varje tillfälle.
<P>Det första samtalet kommer att röra avregleringen av telekommunikationerna. Deltagarna kommer att gå in på ämnen som det stadigt sjunkande priset på telefonsamtal eller de allt fler och allt bättre tjänster som operatörerna erbjuder. Härvidlag kommer det att bli av intresse för användarna av telefon och Internet att höra kommissionen förespråka ett snabbt öppnande av marknaden för lokalsamtal, särskilt genom tillträde för aktörerna till lokalnätet. Debatten kommer att ledas av Marie-Dominique Hagelsteen, ordförande i rådet (konkurrens), och deltagarna blir Jean-François Pons, vice generaldirektör för GD IV vid Europeiska kommissionen, Christa Randzio-Plath, ordförande  i Europaparlamentets utskott för ekonomi och valutafrågor, professor Laurent Flochel vid universitetet i Lyon II och Christian Huard, generalsekreterare i den franska Föreningen för försvar, utbildning och upplysning av konsumenter (ADEIC).
<P>Vid det andra samtalet kommer man att intressera sig för varor som konsumeras i stor mängd och berör konsumenterna i deras vardag. Det blir då tillfälle att visa på olika aspekter av konkurrensmyndigheternas agerande; från kampen mot karteller till kontroll av sammanslagningar, i produktions- lika väl som i distributionsledet. Ordförande blir Jérôme Gallot, generaldirektör för konkurrens- och konsumentfrågor samt bedrägeribekämpning, och deltagarna Alexander Schaub, generaldirektör för GD IV vid Europeiska kommissionen, Alejandro Agag Longo, ledamot av Europaparlamentet, professor Louis Vogel samt Robert Rochefort, ordförande i Forskningscentrum för studium och iakttagande av livsvillkor (Crédoc).
<P>Den europeiska dagen för konkurrens i Frankrike kommer att pågå från 8:30 till 13:30 vid konferenscentrum Pierre Mendès France,  Rue de Bercy 139, Paris XII.
