					<p align="right"><b>IP/05/1217</b></p>
<p align="right">Bruksela, dnia 4.10.2005 r.</p>
<h1>
<a name="Heading4"></a><b>Komisja uruchamia stronę
internetową informującą konsumentów o kosztach
połączeń roamingowych w Europie</b></h1>
<p><b><i>Komisja Europejska uruchomiła dzisiaj nową stronę
internetową, aby pomóc konsumentom w korzystaniu z jak najlepszych
warunków podczas używania telefonów komórkowych za
granicą. W tym celu strona internetowa podaje do publicznej wiadomości
taryfy roamingowe operatorów we wszystkich 25 Państwach
Członkowskich. Uruchomienie tej strony zostało zapowiedziane w
czerwcu, kiedy komisarz Viviane Reding zwróciła uwagę na wysoki
koszt używania telefonów komórkowych za granicą, oraz
konieczność zapewnienia większej przejrzystości tych
opłat. Za pomocą tabel przykładowych taryf oraz
bezpośrednich linków do operatorów telefonii komórkowej z
UE, strona internetowa dostarcza konsumentom z UE konkretne informacje na temat
poziomu taryf, z którymi mogliby się oni zetknąć podczas
wakacji za granicą, oraz praktyczne porady odnośnie sposobu
płacenia rachunków za połączenia realizowane za pomocą
roamingu międzynarodowego. Od zapowiedzi uruchomienia strony internetowej,
która miała miejsce przed rozpoczęciem lata, w sektorze tym daje
się zauważyć rosnącą konkurencję, w
szczególności ze strony niektórych operatorów
oferujących specjalne pakiety wakacyjne i inne pakiety
taryfowe.</i></b></p>
<p> „Tylko dobrze poinformowany konsument może się dobrze
bronić”, stwierdziła Viviane Reding, Komisarz ds.
społeczeństwa informacyjnego i mediów. „W czasie gdy
byliśmy świadkami takiego postępu w Europie w zakresie innych
usług telekomunikacyjnych, aż trudno uwierzyć, że
używanie telefonu komórkowego za granicą jest takie drogie.
Dlatego też Komisja zamierza, za pomocą zaprezentowanej dzisiaj nowej
strony internetowej, udostępnić konsumentom informacje, które
umożliwią im dokonanie świadomego wyboru, oraz pozwolą na
wzmocnienie konkurencji w tym sektorze i spowodują wprowadzenie bardziej
uczciwych i przejrzystych taryf.” </p>
<p>Nowa uruchomiona dzisiaj strona internetowa Komisji dostarczy konsumentom
przykładów taryf do różnych miejsc przeznaczenia stosowanych
przez wszystkich operatorów sieci komórkowych w 25 Państwach
Członkowskich UE. Jej celem jest również ułatwienie
dostępu konsumentów do bardziej szczegółowych informacji
poprzez zamieszczenie bezpośrednich linków do stron internetowych z
taryfami roamingowymi wszystkich operatorów z UE oraz innych
użytecznych źródeł informacji. Można tam
również znaleźć porady dotyczące sposobu korzystania z
najlepszych warunków oraz dane punktów kontaktowych, do których
można się zwrócić w przypadku problemów czy skarg. </p>
<p>Celem nowej strony internetowej Komisji skierowanej do konsumentów nie
jest dostarczenie kompletnej listy tysięcy taryf stosowanych w UE, ale
raczej przedstawienie, w sposób łatwy do przyswojenia, wielu
przykładów taryf, które powinny pozwolić konsumentowi na
właściwe zrozumienie z jakimi taryfami mógłby się
zetknąć podczas podróży do innego państwa w Europie.
Strona internetowa przedstawia ceny roamingowe według stanu na
wrzesień 2005 r. i będzie ona uaktualniana co sześć
miesięcy. </p>
<p>Ta inicjatywa Komisji uzupełniana jest działaniami 25 krajowych
organów regulacyjnych branży telekomunikacyjnej. Krajowe organy
regulacyjne branży telekomunikacyjnej ściśle
współpracują ze służbami Komisji w sprawie cen
roamingowych i niedawno zapowiedziały podjęcie dodatkowych
działań w zakresie przejrzystości taryf za roaming
międzynarodowy pod auspicjami Europejskiej Grupy Regulatorów (ERG),
której zadanie polega na zapewnieniu spójności przepisów w
całej Europie. W związku z tym komisarz Reding zaprezentowała
dzisiaj nową stronę internetową Komisji wspólnie z
Jørgenem Abild Andersenem, dyrektorem duńskiego organu regulacyjnego
branży telekomunikacyjnej i obecnym przewodniczącym ERG. </p>
<p>Komisja przewiduje, że łączny efekt tych europejskich i
krajowych działań zachęci operatorów do oferowania swoim
konsumentom korzystniejszych i uczciwszych cen. </p>
<p><b>Informacje ogólne: </b></p>
<p>„Roaming międzynarodowy” to oferowana abonentom sieci
komórkowych możliwość korzystania ze swoich telefonów
podczas podróży zagranicznych. Użytkownicy mogą
wykonywać i odbierać połączenia korzystając z tego
samego numeru co w swoim kraju. Aby było to możliwe, operator sieci
telefonii komórkowej musi zawrzeć umowy roamingowe z operatorami w
innych krajach.</p>
<p>W roku 2000 Komisja rozpoczęła szeroko zakrojone badania praktyk
ograniczających konkurencję, dotyczące poziomu detalicznych i
hurtowych cen roamingowych w Europie, z powodu obaw o ich nadmierną
wysokość. Badania te doprowadziły do otwarcia różnych
procedur dotyczących praktyk ograniczających konkurencję na mocy
postanowień Traktatu WE (artykuł 82) dotyczących nadużywania
pozycji dominującej wobec operatorów komórkowych w Niemczech i w
Zjednoczonym Królestwie, którym zarzucono stosowanie nadmiernych cen
hurtowych w roamingu międzynarodowym. Do chwili obecnej procedury te
doprowadziły do serii pisemnych zgłoszeń zastrzeżeń
(patrz <a
href="/rapid/pressReleasesAction.do?reference=IP/04/994&format=HTML&aged=1&language=EN&guiLanguage=en">IP/04/994</a>
i <a
href="/rapid/pressReleasesAction.do?reference=IP/05/161&format=HTML&aged=1&language=EN&guiLanguage=en">IP/05/161</a>)
i nadal są w toku. Poza tym, Komisja od roku 2004 obserwuje dwa sojusze
strategiczne utworzone w celu poprawy usług roamingu międzynarodowego
(“Starmap” i “Freemove”), aby upewnić się czy
są one zgodne z postanowieniami Traktatu WE (artykuł 81)
dotyczącymi restrykcyjnych praktyk handlowych.</p>
<p>Równolegle z powyższymi procedurami Komisja zajmuje się
kwestią detalicznych cen roamingowych od grudnia 2004 r. kiedy ERG - grupa
krajowych organów regulacyjnych branży telekomunikacyjnej utworzona
przez Komisję w celu wspierania koordynacji przepisów w zakresie
łączności elektronicznej na obszarze UE - rozpoczęła
wspólne badanie cen hurtowych roamingu międzynarodowego, które
nakładają na siebie operatorzy sieci komórkowych (patrz <a
href="/rapid/pressReleasesAction.do?reference=IP/04/1458&format=HTML&aged=1&language=EN&guiLanguage=en">IP/04/1458</a>).</p>
<p>Badania te wciąż trwają i od maja wkroczyły w nową
fazę, w której krajowe organy regulacyjne rozpoczęły
analizę swoich rynków krajowych w oparciu o wspólne stanowisko
wypracowane na majowym spotkaniu ERG. Powiadomią one Komisję o
planowanych decyzjach we właściwym czasie. „Opłaty
detaliczne są obecnie bardzo wysokie bez jasnego uzasadnienia”, to
jeden z wniosków ERG, patrz</p>
<p><a
href="http://erg.eu.int/doc/whatsnew/reg_intens_wrk_intl_roaming_mtg.pdf">http://erg.eu.int/doc/whatsnew/reg_intens_wrk_intl_roaming_mtg.pdf</a></p>
<p>W czerwcu 2005 r., komisarz Reding ogłosiła swój zamiar
uruchomienia strony internetowej, która powinna uczynić ceny roamingu
międzynarodowego bardziej przejrzyste dla konsumentów (patrz <a
href="/rapid/pressReleasesAction.do?reference=IP/05/901&format=HTML&aged=0&language=EN&guiLanguage=en">IP/05/901</a>).
Ta strona internetowa jest rzeczową odpowiedzią Europy na
bieżące obawy, że opłaty za roaming międzynarodowy
są bezpodstawnie wysokie. </p>
<p>Nowa strona internetowa Komisji informująca konsumentów o cenach
roamingu znajduje się pod następującym adresem:</p>
<p><a
href="http://ec.europa.eu/information_society/roaming">http://ec.europa.eu/information_society/roaming</a></p>
<p><a
href="http://ec.europa.eu/information_society/doc/factsheets/051-roaming.pdf">http://ec.europa.eu/information_society/doc/factsheets/051-roaming.pdf</a></p>
<p>Patrz także <a
href="/rapid/pressReleasesAction.do?reference=MEMO/05/247&format=HTML&aged=0&language=EN&guiLanguage=en">MEMO/05/247</a><u>.</u></p>

