					<p align="right"><b>IP/05/1476</b></p>
<p align="right">Bruksela, 25 listopada 2005 r.</p>
<h1>
<a name="Heading4"></a><b>Innowacyjne służby publiczne:
europejscy zdobywcy nagród z Polski, Danii, Holandii i
Irlandii</b></h1>
<p><b><i>W dniu dzisiejszym podczas ogólnoeuropejskiej konferencji
ministerialnej w Manchesterze ogłoszono laureatów konkursu European
eGovernment. Systemy Revenue On-line z Irlandii, KSI ZUS z Polski,
Kadaster-on-line z Holandii oraz duński system elektronicznego fakturowania
– każdy z nich został nagrodzony prestiżową
nagrodą przyznawaną najbardziej innowacyjnym europejskim
służbom publicznym. Nagrody przyznali Viviane Reding, Komisarz ds.
społeczeństwa informacyjnego i mediów oraz Jim Murphy, brytyjski
minister odpowiedzialny za projekt eGovernment. Podczas rozdania nagród
zaprezentowano również 52 projekty finałowe, wybrane
spośród 234 nominowanych przykładów „dobrych
praktyk”. </i></b></p>
<p>Według komisarz Viviane Reding „zwycięskie projekty są
przykładem na to, w jaki sposób rządy państw europejskich
wykorzystują program eGovernment, aby umożliwić obywatelom i
przedsiębiorstwom uzyskanie rzeczywistych korzyści</p>
<p>Na przykład dzięki systemowi elektronicznego fakturowania,
który jest jednym z tegorocznych zwycięzców, duńskie
przedsiębiorstwa mogą zaoszczędzić 50 mln euro rocznie,
zaś administracja, a co za tym idzie – podatnicy, mogą
zaoszczędzić od 120 do 150 mln euro. Jeżeli moglibyśmy
wykorzystać ten system w całej Europie, zaoszczędzilibyśmy
15 mld euro rocznie. W oparciu o to pozytywne doświadczenie
wdrożę plan działania eGovernment w 2006 r.”
Przesłanie to znajduje również swoje odzwierciedlenie w
deklaracji ministerialnej wydanej podczas konferencji przez prezydencję
brytyjską po spotkaniu europejskich ministrów odpowiedzialnych za
eGovernment. Dalszy rozwój usług oferowanych w ramach eGovernment,
szczególnie zamówień publicznych prowadzonych przez Internet
był jedną z głównych dziedzin, na które ministrowie
położyli nacisk definiując cele, które należy
zrealizować dzięki projektowi eGovernment do 2010 r. Ministrowie
chcą, aby do 2010 r. co najmniej 50% zamówień o wartości
przewyższającej unijne progi zamówień publicznych (154 000
euro w przypadku sektora dostaw i usług, 5 923 000 euro w przypadku
przetargów na prace) było przeprowadzane w całości przez
Internet. Projekt eGovernment dostępny dla wszystkich,
skuteczność oraz kluczowe czynniki ułatwiające, w
szczególności takie jak identyfikacja elektroniczna również
uznano za priorytetowe dziedziny działań. </p>
<p>Przedsiębiorstwa europejskie i europejscy obywatele już
odkrywają korzyści, jakie daje im projekt eGovernment. Według
ostatnich badań Eurostatu obecnie około połowa europejskich
przedsiębiorstw posiadających dostęp do Internetu korzysta z
niego, aby kontaktować się z władzami publicznymi. Najwięcej
takich przedsiębiorstw działa w Finlandii i w Szwecji, odpowiednio 90%
i 94%. Również obywatele coraz częściej odwiedzają
rządowe strony internetowe zamiast ustawiać się w kolejkach do
urzędów. Przeważnie są to osoby młode (od 25 do 34 lat)
oraz lepiej wykształcone. Europejscy Ministrowie chcą zniwelować
cyfrową przepaść pomiędzy młodszymi a starszymi
osobami. Podstawowym zadaniem przyszłej polityki eGovernemnt jest
sprawienie, aby nikt nie został ofiarą wykluczenia cyfrowego. </p>
<p>Zwycięskie projekty kandydackie oceniono pod względem
innowacyjności i skutecznego zarządzania, wyników ich
rzeczywistego funkcjonowania, jak również związku z czterema
kategoriami tematycznymi oraz możliwościami przystosowania
systemów do wspomnianych kategorii: </p>
<ul>
<li>Wprowadzenie projektu eGovernment – stworzenie odpowiedniego
środowiska umożliwiającego rządowi, przedsiębiorstwom i
obywatelom odniesienie korzyści z transformacji. Zwycięski projekt:
<b>KSI ZUS z Polski</b>, za jego bezpieczną infrastrukturę dla
wdrażania reformy emerytalnej, system ten w chwili obecnej zawiera 90%
wszystkich informacji wpływających do tej instytucji.</li>
<li>Reforma rządu – wykazanie gotowości organizacyjnej oraz
innowacyjność zaplecza. Zwycięski projekt: <b>duński</b>
system elektronicznego fakturowania wykorzystywany przez <b>administrację
rządową i samorządową</b> na terenie całego kraju,
który już teraz przynosi przedsiębiorstwom oszczędności
wynoszące 50 mln euro rocznie oraz administracji, a zatem i podatnikom, od
120<b> </b>do 150 mln euro rocznie. </li>
<li>Wykorzystanie w kontekście służb mających
bezpośredni kontakt z przedsiębiorstwami i obywatelami –
przekształcenie i innowacja w służbach mających
bezpośredni kontakt z petentami oraz podnoszenie stopnia korzystania z
drogi elektronicznej oraz udziału w elektronicznej komunikacji.
Zwycięski projekt: <b>holenderski</b> system <b>Kadaster-on-line</b>
umożliwiający przedsiębiorcom i obywatelom bezpośredni
dostęp do aktualnych informacji katastralnych.</li>
<li>Rezultat – miara wpływu na obywateli, przedsiębiorstwa i
rząd oraz zakres oferowanych im korzyści. Zwycięski projekt:<b>
irlandzki</b> system <b>Revenue-on-Line </b>dla podatników. System ten nie
tylko daje przedsiębiorstwom i obywatelom dostęp do łatwego w
użyciu narzędzia, ale również umożliwia administracji
skierowanie personelu do ważnych zadań dostosowawczych i
badawczych.</li></ul><p>W unijnej konferencji ministerialnej
poświęconej zagadnieniu eGovernment wzięło udział ponad
950 uczestników. Była to trzecia z kolei konferencja, podczas
której ministrowie, starsi urzędnicy odpowiedzialni za projekt
eGovernment w Państwach Członkowskich UE, przedstawiciele
wiodących uniwersytetów, dyrektorzy zarządzający oraz starsi
menadżerowie europejskiego przemysłu spotkali się, aby
podzielić się pomysłami i wymienić doświadczenia.
<br>Szczegółowe informacje:<br><a
href="http://www.e-europeawards.org">http://www.e-europeawards.org</a></p>
<p><a
href="http://www.egov2005conference.gov.uk">http://www.egov2005conference.gov.uk</a></p>
<p>Patrz również <a
href="/rapid/pressReleasesAction.do?reference=MEMO/05/446&format=HTML&aged=0&language=EN&guiLanguage=fr">MEMO/05/446</a></p>

