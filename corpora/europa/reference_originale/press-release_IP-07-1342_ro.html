					<p align="right"><b>IP/07/1342</b></p>
<p align="right"></p>
<p>[Graphic in PDF & Word format]</p>
<p align="right">Bruxelles, 17 septembrie 2007</p>
<p></p>
<h1>
<a name="Heading7"></a><b>Autoturisme inteligente: Comisia
continuă campania pentru vehicule mai sigure, mai ecologice şi mai
inteligente </b></h1>
<h2>
<a name="Heading10"></a><b><i>Astăzi Comisia Europeană şi-a
prezentat </i></b><b><i>noile planuri de accelerare a campaniei pentru
autoturisme mai sigure, mai ecologice şi mai inteligente. În ultimele
luni ale acestui an, Comisia va lansa o serie de negocieri cu asociaţiile
europene şi asiatice din industria automobilistică în vederea
ajungerii la un acord asupra dotării, din anul 2010, a tuturor
autoturismelor noi, cu sistemul paneuropean de apeluri de urgenţă la
bord („e Call"), ca opţiune standard. De asemenea, Comisia va
continua să promoveze încorporarea altor tehnologii de securitate
şi să analizeze modurile în care vehiculele pot deveni mai
ecologice şi mai inteligente cu ajutorul tehnologiei. </i></b></h2>
<p><i>„Tehnologia poate salva vieţi, poate
îmbunătăţi transportul rutier şi poate proteja mediul
înconjurător. UE trebuie să transmită consumatorilor aceste
veşti îmbucurătoare şi să continue să facă
presiuni asupra factorilor interesaţi pentru ca aceştia să se
asigure că europenii profită de avantajele pe care le aduc aceste
tehnologii cât mai repede cu putinţă</i>,” a subliniat
Vivian Reding, Comisarul European pentru Societatea Informaţională
şi Media. <i>„Dacă vrem cu adevărat să salvăm
vieţi pe drumurile europene, atunci toate cele 27 de state membre ar trebui
să-şi stabilească un termen până la care toate
autoturismele noi să fie prevăzute în mod standard cu sistemele
eCall şi ESC (controlul electronic al stabilităţii). În
acelaşi timp, trebuie să eliminăm obstacolele administrative din
calea inovaţiilor care vor face din autoturisme unele mai sigure şi
mai ecologice. De exemplu, asigurarea disponibilităţii
frecvenţelor radio pentru sistemele cooperative de conducere va determina
scăderea numărului de accidente, va reduce aglomeraţiile şi
va diminua emisiile de CO<sub>2</sub>. Dacă nu se pot face progrese rapide
pe cale voluntară, sunt pregătită să intervin."</i></p>
<p>Jacques Barrot, Comisarul pentru Transporturi, a afirmat:<i> „În
lupta pe care o ducem pentru reducerea la jumătate a numărului
victimelor accidentelor rutiere până în anul 2010, se iau
măsuri pe toate fronturile, urmărindu-se creşterea
siguranţei pe care o prezintă deopotrivă şoferii,
infrastructura şi vehiculele. Prin această măsură privind
autoturismele inteligente, Comisia insistă ca cele mai moderne tehnologii
să fie încorporate cât mai rapid cu putinţă în
maşinile în care vom călători, contribuind astfel la
salvarea de vieţi şi la reducerea impactului pe care îl are
transportul asupra mediului.</i></p>
<p>Vicepreşedintele Günter Verheugen, Comisarul pentru
Întreprinderi şi Industrie a adăugat: <i>„Trebuie să
exploatăm la maxim tehnologiile şi cunoştinţele de care
dispunem în folosul societăţii noastre. Dispunem de tehnologii
care vin în sprijinul şoferilor şi  vom contribui astfel la
evitarea unor tragedii umane. Propun, în consecinţă, introducerea
obligatorie a sistemului de control electronic al stabilităţii (ESC)
pentru maşinile noi începând din 2011 şi aştept
reacţia publică.”</i></p>
<p>Noua comunicare pe care Comisia a adoptat-o astăzi cu privire la
autoturismele inteligente stabileşte trei priorităţi: autoturisme
mai sigure, mai ecologice şi mai inteligente.</p>
<p>Pentru <b>îmbunătăţirea siguranţei</b>, documentul
de faţă încurajează <b>încorporarea tehnologiilor de
evitare (care permit evitarea)a accidentelor.</b> De exemplu:</p>
<ul>
<li>Comisia face apel către acele state membre care până la ora
actuală nu au semnat memorandumul de înţelegere al Comisiei
privind sistemul <i>eCall </i>să îndrepte această situaţie
până la finele anului 2007 (a se vedea <a
href="http://europa.eu/rapid/pressReleasesAction.do?reference=IP/07/760&format=HTML&aged=0&language=EN&guiLanguage=en">IP/07/760</a>).
Dacă toate automobilele ar fi dotate cu sistemul <i>eCall, </i><b>în
Europa ar putea fi salvate până la 2500 de vieţi</b>. De
asemenea, Comisia intenţionează să adopte măsuri de
reglementare pentru anul 2008 în cazul în care până la acea
dată numărul de semnături noi va fi prea mic. </li>
<li>Comisia va organiza în ultimele luni ale acestui an o consultare pe
marginea modurilor în care s-ar putea accelera disponibilitatea controlului
electronic al stabilităţii (ESC) pentru vehiculele de dimensiuni mici
şi mijlocii. <b>Anual ar putea fi salvate 4.000 de vieţi şi ar
putea fi evitate 100.000 de accidente</b> dacă toate autoturismele ar fi
prevăzute cu ESC (a se vedea <a
href="http://europa.eu/rapid/pressReleasesAction.do?reference=IP/07/621&format=HTML&aged=0&language=EN&guiLanguage=en">IP/07/621</a>),
după cum s-a subliniat în campania de sensibilizare condusă de
Comisie, <i>ChooseESC!</i> (<a
href="http://www.chooseesc.eu/">www.chooseesc.eu/</a>). </li>
<li>Spre sfârşitul acestui an, Comisia va organiza o consultare
în cadrul căreia va analiza dacă încorporarea <b>sistemelor
de frânare asistată şi a celor de evitare a accidentelor
rutiere</b> ar trebui să fie obligatorie pentru toate autovehiculele.
Coliziunile faţă-spate ar putea fi <b>reduse cu 60%</b> datorită
senzorilor care ar avertiza şoferii cu o jumătate de secundă
în plus înaintea impactului. </li></ul><p>De asemenea, Comisia va
elabora orientări cu privire la o serie de stimulente, cum ar fi
introducerea de programe fiscale de către statele membre, pentru
autovehiculele inteligente, până la jumătatea anului 2008.</p>
<p>Pentru ca <b>transportul rutier</b> să devină <b>mai ecologic</b>,
în 2008 Comisia va propune un plan pentru introducerea unor tehnologii
dintre cele mai eficace care să permită reducerea emisiilor de
CO<sub>2,</sub> atât pentru vehicule cât şi pentru
infrastructură. Această măsură se va sprijini pe rezultatele
activităţilor desfăşurate pentru cuantificarea impactului pe
care îl au TIC asupra reducerii emisiilor de CO<sub>2 </sub>în
transportul rutier, pentru care în prezent nu sunt disponibile date
viabile.</p>
<p>Pentru un <b>transport rutier mai inteligent</b>, comunicarea face apel la
factorii interesaţi pentru ca aceştia să elaboreze o
interfaţă standard care să conecteze, de exemplu, dispozitivele
mobile de navigare cu alte sisteme integrate în vehicul. De asemenea,
Comisia solicită furnizorilor de echipamente şi fabricanţilor de
autoturisme să aducă la îndeplinire recomandarea sa din decembrie
2006 privind interfeţele om-maşină în ceea ce priveşte
principiile generale pentru <b>instalarea şi utilizarea în
condiţii de securitate a sistemelor mobile de informare şi comunicare
încorporate în autovehicule</b>. În acelaşi timp, Comisia va
continua să finanţeze cercetările în domeniul
comunicaţiilor inteligente destinate unui transport mai sigur şi mai
eficace.</p>
<p><b>Context:</b></p>
<p>Iniţiativa „Vehicule inteligente", care face parte din strategia
UE<i> </i>i2010 (a se vedea <a
href="http://europa.eu/rapid/pressReleasesAction.do?reference=IP/05/643&format=HTML&aged=0&language=EN&guiLanguage=en">IP/05/643</a><b>)
</b>a fost lansată în februarie 2006. Aceasta a reprezentat primul
cadru strategic pentru un transport mai inteligent, mai sigur şi mai
ecologic pe baza TCI (a se vedea <a
href="http://europa.eu/rapid/pressReleasesAction.do?reference=IP/06/191&format=HTML&aged=0&language=EN&guiLanguage=en">IP/06/191</a>).
</p>
<p>Această comunicare va fi prezentată mâine la Intelligent Car
Yearly Event 2007 de la Versailles, Franţa. La 19-20 septembrie vor fi
discutate rezultatele finale ale unui proiect de cercetare finanţat de UE
având ca obiect aplicaţiile şi tehnologiile preventive de
siguranţă rutieră. De asemenea, jurnaliştilor li se vor
prezenta 24 de prototipuri de vehicule şi şase simulatoare.</p>
<p>La 22 septembrie 2007, la Versailles va avea loc o demonstraţie în
cadrul căreia publicul va putea vedea prototipuri de autoturisme şi va
putea afla mai multe despre automobilul viitorului. </p>
<p>Până în prezent au semnat memorandumul de înţelegere
privind sistemul <i>eCall</i> peste 50 de factori interesaţii (din sectoare
precum industria automobilistică, furnizori de automobile, operatori de
telecomunicaţii, operatori rutieri, organizaţii de prim-ajutor,
cluburi automobilistice etc.), precum şi următoarele ţări :
Austria, Cipru, Finlanda, Germania, Grecia, Islanda, Italia, Lituania, Norvegia,
Slovenia, Suedia şi Elveţia. Lista completă este disponibilă
la adresa: </p>
<p><a
href="http://ec.europa.eu/information_society/activities/esafety/doc/esafety_library/mou/list_of_signatures_mou.pdf">http://ec.europa.eu/information_society/activities/esafety/doc/esafety_library/mou/list_of_signatures_mou.pdf</a><u>
</u></p>
<p>De asemenea, dosarul de presă ce conţine răspunsuri la
întrebări frecvente, site-uri conexe, materiale audiovizuale şi
recomandarea privind interfeţele om-maşină poate fi consultat la
adresa:</p>
<p><a
href="http://ec.europa.eu/information_society/newsroom/cf/itemlongdetail.cfm?item_id=3602">http://ec.europa.eu/information_society/newsroom/cf/itemlongdetail.cfm?item_id=3602</a>
</p>
<p><a
href="http://europa.eu/rapid/pressReleasesAction.do?reference=MEMO/07/358&format=HTML&aged=0&language=EN&guiLanguage=en">MEMO/07/358</a>
</p>

