					<p align="right"><b>IP/07/1504</b></p>
<p align="right">Брюксел, 17
октомври 2007 г. </p>
<h1>
<a name="Heading4"></a><b>Комисията
приема нов
пакет от
нарушения</b></h1>
<h2>
<a name="Heading7"></a><b><i>Европейската
комисия реши
днес да
предприеме
по-нататъшни
мерки по 550
дела срещу
онези
държави-членки,
за които
Комисията
смята, че са
нарушили
задълженията
си съгласно
правото на ЕО.
Това
представлява
трети пакет
от нарушения,
които
Комисията
приема през 2007
година.</i></b></h2>
<p>Председателят
на Комисията
Жозе &#1052;ануел
Барозу заяви:
„&#1053;аше
основно
задължение е
да
гарантираме,
че
държавите-членки
спазват
правото на
Общността.
Комисията е
решена да се
увери, че
гражданите и
предприятията
се ползват от
пълните
свободи,
които
Европейският
съюз им
гарантира.
Въпреки че
през
изминалите
години бяха
отбелязани
важни
подобрения,
продължават
да се отчитат
твърде много
нарушения.
Затова ние
сме решени да
действаме.“</p>
<p>В днешния
пакет,
измежду
много други
решения,
Комисията
оповести
официално
уведомително
писмо до 13
държави-членки
заради
непредаване
на
националните
планове за
действие в
областта
енергийната
ефективност.
Комисията
оповести
също
официални
уведомителни
писма до 14
държави и
обосновани
становища до 5
държави
заради
непредоставяне
на
информация,
свързана с
изменението
на климата.</p>
<p>Пълни
подробности
за тези дела
могат да
бъдат
намерени в
поредица
отделни
съобщения за
медиите,
публикувани
от
съответните
отдели на
Комисията.</p>
<p><b>Контекст</b></p>
<p>В ролята си
на
„пазителка
на
договорите“
Комисията
редовно
проверява
информацията,
често
постъпваща
чрез жалби,
подадени от
граждански
сдружения,
фирми,
неправителствени
организации
или частни
лица, дали
правото на
Общността се
спазва
изцяло и се
прилага
правилно от
всички
обществени
органи на
национално,
регионално и
местно ниво.
Като цяло
различните
служби на
Комисията
работят с
постоянен
обем от 3000 до 5000
такива жалби
и нарушения
във всички
области на
прилагане на
правото на
Общността
като
например
разпоредбите
относно
вътрешния
пазар,
опазването
на околната
среда,
здравеопазването
и защитата на
потребителите
или
транспортната
и
енергийната
политика,
които са само
няколко
примера.</p>
<p>Правната
процедура се
състои от три
задължителни
етапа: първо,
„официално
уведомително
писмо“, което
поставя
въпроси по
конкретен
проблем;
второ,
„обосновано
становище“,
което
потвърждава,
че Комисията
счита, че
съществува
възможно
нарушение на
правото на ЕС;
и накрая,
сезиране на
Европейския
съд, за да се
произнесе по
съответните
правни
задължения.
Тези етапи
могат след
това да бъдат
повторени с
цел
държавата-членка
да изпълни
произнесеното
съдебно
решение,
което може да
доведе до
налагане на
парични
санкции.<br>Допълнителна
информация и
статистически
данни за
случаите на
нарушение
могат да
бъдат
намерени на:</p>
<p><a
href="http://ec.europa.eu/community_law/eulaw/index_en.htm#infractions">http://ec.europa.eu/community_law/eulaw/index_en.htm#infractions</a></p>

