					<p align="right"><b>IP/05/1555</b></p>
<p align="right">Brüsszel, 2005. december 9.</p>
<h1>
<a name="Heading4"></a><b>Latin-Amerika: Az Európai
Bizottság megújítja
stratégiáját</b></h1>
<p><b><i>A mai napon az Európai Bizottság egy olyan megújult
stratégiáról tesz javaslatot a Tanácsnak és az
Európai Parlamentnek, amelynek célja, hogy erősítse az
Európai Unió és Latin-Amerika közötti stratégiai
partnerséget. A soron következő, 2006 májusában,
Bécsben megrendezésre kerülő Európai
Unió–Latin-Amerika/Karib-térség
csúcstalálkozó előtt a Bizottság – e
partnerség fellendítése érdekében – elemzést
készít a jelenlegi kihívásokról, és konkrét
ajánlásokat ad ki. Közelebbről, a Bizottság javasolja a
két térség közötti politikai párbeszéd
élénkítését, a gazdasági és kereskedelmi
cserefolyamatok serkentését, a regionális integráció
és az egyenlőtlenségek elleni harc
ösztönzését, valamint azt, hogy az
együttműködési, és fejlesztési
támogatással kapcsolatos politikája jobban igazodjon a
latin-amerikai valósághoz.</i></b></p>
<p>Benita Ferrero-Waldner, a Bizottság külkapcsolatokért és
az európai szomszédsági politikáért felelős
biztosa kijelentette : <i>„&#218;j párbeszédek
elindítása, és új lehetőségek teremtése
érdekében meg kívánjuk erősíteni egymás
kölcsönös megértését, és a két
régió között fennálló partnerséget.
Közös munkával jobban fel tudunk készülni a
globalizációs kihívások leküzdésére, és
ezáltal – az erősebb társadalmi kohézió, jobb
demokratikus irányítás, és a regionális
integráció révén – hozzá tudunk járulni a
térség békéjéhez, stabilitásához és
fejlődéséhez</i>.</p>
<p>A Bizottság javaslatával új lendületet kíván
adni az EU, és a napjainkban számos kihívással
küzdő Latin-Amerika közötti partnerségnek.</p>
<p>A következő években a Bizottság munkáját az
alábbi célok érdekében végzi:</p>
<ul>
<li>a térség valamennyi országát
tömörítő megerősített stratégiai
partnerség létrehozása társulási és
szabadkereskedelmi megállapodások rendszerén keresztül,
valamint a Mexikóval és Chilével fennálló
megállapodások elmélyítése;</li>
<li>célzottabb, a résztvevőkhöz igazodó politikai
párbeszéd a két térség nemzetközi
színtéren gyakorolt befolyásának erősítése
érdekében </li>
<li>a szociális kohézióról és a környezetről
folytatott párbeszédek elmélyítése az
egyenlőtlenségek tartós csökkentése, és a
fenntartható fejlődés elősegítése
érdekében. A Bizottság – az
EU–Latin-Amerika/Karib-térség csúcstalálkozókat
előkészítendő – javaslatot tesz a szociális
kohézióról szóló fórum és a
környezetvédelmi miniszterek ülésének
kétévente történő megrendezéséről. </li>
<li>egy olyan stabil és előrelátható keret
létrehozása, amelynek segítségével a latin-amerikai
országok egyre inkább vonzó célponttá válnak az
európai befektetések számára, amelyek idővel
hozzájárulnak a gazdasági fejlődéshez. A Bizottság
arra ösztönzi az Európai Beruházási Bankot, hogy
indítson útjára egy „Latin-Amerika Eszközt”,
amely kölcsönök révén támogatja az
infrastruktúra-hálózatok egymás közötti
összekapcsolódását. </li>
<li>a Bizottság abbéli
kötelezettségvállalásának fenntartása, amellyel
támogatja a latin-amerikai országokat a kábítószer
és a korrupció ellen folytatott küzdelmükben.</li>
<li>a kölcsönös megértés fokozása az
oktatáson és a kultúrán keresztül. A Bizottság
prioritásként kezeli a közös felsőoktatási
térség megteremtését, és kötelezettséget
vállal arra nézve, hogy a latin-amerikai hallgatók és
egyetemi oktatók európai egyetemeken tanulhassanak és
dolgozhassanak.</li></ul><p><b>Az EU és Latin-Amerika kapcsolatai</b></p>
<p>Az EU a Latin-Amerikában jelen lévő lefontosabb
külföldi befektető, a térség elsőszámú
finanszírozója, valamint számos – nevezetesen a Mercosur-t
alkotó – ország kiemelt kereskedelmi partnere. A
térség országaival folytatott politikai párbeszédet
csak tovább erősítette a három
EU–Latin-Amerika/Karib-térség csúcstalálkozó (Rio
de Janeiro: 1999, Madrid: 2002 és Guadalajara: 2004). A mai napon javasolt
stratégia szintén jó alap lehet a soron következő
EU–Latin-Amerika/Karib-térség csúcstalálkozó
előkészítéséhez, amelyre 2006 májusában,
Bécsben kerül sor.</p>
<p><a name="_Hlt121886836"></a><a name="_Hlt121886837"></a>A közlemény
az alábbi címen olvasható:<br><a
href="http://ec.europa.eu/external_relations/la/doc/com05_636_fr.pdf">http://ec.europa.eu/external_relations/la/doc/com05_636_fr.pdf</a></p>
<p>További információ:</p>
<p>Az EU és Latin-Amerika kapcsolata:<br><a
href="http://ec.europa.eu/external_relations/la/index.htm">http://ec.europa.eu/external_relations/la/index.htm</a></p>

