					
<P><B>IP/00/1372</B>
<P>Bruxelles, 29 novembre 2000
<H3>
<P><B>La Commissione europea decide nuove misure sull'ESB: eventi eccezionali  chiedono una reazione eccezionale </B></H3>
<P><I><B>Per reagire all'attuale crisi ESB, la Commissione europea ha concordato  oggi numerose proposte di Franz Fischler, Commissario per l'agricoltura, la pesca e lo sviluppo rurale, e David Byrne, Commissario per la salute e la tutela dei consumatori. Le proposte saranno ora presentate allo speciale Consiglio Agricoltura che si terr</B></I><I><B>à il  4 dicembre. Esse prevedono:</B></I>
<UL><P><LI><I><B>un divieto temporaneo per la somministrazione di farine di carne e ossa (FCO) a tutti gli animali di fattoria;</B></I>
<P><LI><I><B>la prescrizione che tutti gli animali di et</B></I><I><B>à superioreai 30 mesi siano sottoposti a test ESB per rafforzare la fiducia dei consumatori;</B></I>
<P><LI><I><B>la prescrizione che l'attuale elenco dei materiali a rischio specifico (MRS) da rimuovere e distruggere comprenda ora l'intero apparato intestinale dei bovini di tutte le et</B></I><I><B>à;</B></I>
<P><LI><I><B>un piano "acquisti per distruzione" per togliere dalla catena alimentare tutto il bestiame di oltre 30 mesi, ameno che sia stato sottoposto a test ESB per fornire ulteriori garanzie e riequilibrare il mercato della carne bovina;</B></I>
<P><LI><I><B> pubblici interventi flessibili per affrontare l'attuale calo dei prezzi alla produzione;</B></I>
<P><LI><I><B>aumentare gli anticipi versati per i premi alla produzione di carne bovina dall'attuale 60% all'80% per alleviare la pressione finanziaria dei produttori.</B></I>
</UL><P><I><B>La Commissione europea ha inoltre adottato formalmente una proposta che richiede un test per tutti gli animali "a rischio" a partire dal 1</B></I><I><B>° gennaio 2001. Questa prescrizione sar</B></I><I><B>à estesa a tutti gli animali di et</B></I><I><B>à superiore a 30 mesi a partire dal 1</B></I><I><B>° luglio 2001.</B></I>
<P>Entrambi i commissari indicano una serie di sviluppi recenti che corroborano questa ferma reazione: la scoperta dei primi casi di ESB in Germania e Spagna; gli interrogativi sull'attuazione della normativa di sicurezza comunitaria in materia di ESB negli Stati membri; il parere del comitato direttivo scientifico del 28 novembre sui provvedimenti nazionali di recente introdotti negli Stati membri e il crollo della fiducia dei consumatori nella sicurezza della carne bovina. "Questa eccezionale catena di eventi richiede una risposta d'eccezione";
<P>A proposito del proposto divieto delle farine animali, David Byrne ha aggiunto che è necessario per consentire una valutazione completa dei controlli applicati dagli Stati membri. "Ho sempre detto che gli attuali controlli comunitari, se strettamente applicati, garantiscono la sicurezza delle FCO. Il comitato direttivo scientifico ha confermato ieri ancora una volta questo punto di vista. I consumatori vogliono tuttavia ora ferree garanzie che questi controlli vengano fatti.
<P>La Commissione propone pertanto di vietare le FCO finche non sarà soddisfatta delle garanzie fornite dagli Stati membri". Il divieto si applica anche alle esportazioni nei paesi terzi, e saranno necessarie adeguate misure di salvaguardia in materia di lavorazione ed eliminazione di FCO, ivi comprese le loro enormi implicazioni ambientali.
<P>Nelle ultime quattro settimane, il mercato della carne bovina dell'UE ha visto un considerevole calo dei prezzi e dei consumi di carne. Poiché la situazione del mercato sembra peggiorare ulteriormente, la Commissione ha presentato oggi una combinazione di misure per stabilizzare il mercato. Per minimizzare il costoso magazzinaggio di carne, la Commissione propone di avviare un piano "acquisti per la distruzione" e un'utilizzazione flessibile del sistema di pubblici interventi. Si propone inoltre di aumentare gli anticipi versati per i premi alla produzione di carne bovina dall'attuale 60% all'80% per alleviare la pressione finanziaria dei produttori.
<P>Commentando queste proposte, Franz Fischler ha dichiarato: "L'ESB è un problema dell'UE che richiede risposte a livello UE. Occorre fermezza d'azione - e oggi la Commissione lo ha fatto. Dobbiamo ripristinare la fiducia dei consumatori e stabilizzare il mercato della carne bovina. La Commissione ha proposto oggi una serie di misure in questo senso. Per minimizzare i costi potenzialmente esplosivi di un pubblico intervento totale abbiamo proposto un pianto "acquisti per la distruzione". Agricoltori e consumatori europei sono nella stessa barca. Tocca ora agli Stati membri prendere le necessarie decisioni. 
<P>David Byrne ha aggiunto:" Se non si sottopongono a test gli animali sopra i 30 mesi, bisognerebbe distruggerli. L'ESB non è stata riscontrata in animali di età inferiore a 36 mesi per numerosi anni. Sottoponendo a test tutti gli animali di oltre 30 mesi adottiamo un approccio di estrema precauzione".
<P><B>Particolare delle proposte di misure di mercato</B>
<P>La Commissione propone che il sistema d'intervento sia utilizzato in modo flessibile per evitare il più possibile una caduta dei prezzi al di sotto del livello di sicurezza<sup><a name="file.tmp_Ref_1"><a href="#file.tmp_Foot_1">(1)</a></a></sup>.Per quanto il pubblico intervento dia la risposta classica ad un problema di mercato, questo strumento presenta notevoli svantaggi quando i consumi diminuiscono. La carne dovrà essere venduta dopo e anche se i consumi si ristabiliscono  dovrà entrare in concorrenza con la carne di manzo sul mercato al momento. L'intervento deve essere pertanto quanto mai limitato. Perché rendere ora la carne bovina oggetto di intervento significa dover ridurre la produzione in futuro.
<P>La Commissione propone di introdurre un piano "acquisti per la distruzione" cofinanziato e limitato nel tempo. Gli animali di oltre 30 mesi verrebbero distrutti o immessi nella catena alimentare se il test è negativo. Il piano potrebbe fornire un'alternativa efficiente sotto il profilo dei costi ed evitare il problema di che cosa fare della carne dopo un magazzinaggio dispendioso.
<P>Si propone inoltre di aumentare gli anticipi versati per i premi alla produzione di carne bovina dall'attuale 60% all'80% per alleviare la pressione finanziaria dei produttori.
<P><B>Conseguenze di un divieto totale di farine di carne e ossa (FCO)</B>
<P>"Non bisogna drammatizzare eccessivamente la questione di come sostituire la farina di carne e ossa. Vi è flessibilità in termini di produzione, vi sono forze di mercato che renderanno più attraente la produzione di semi oleaginosi e sussiste già uno speciale regime di aiuti alle colture di proteine quali piselli o fagioli. Credo sia possibile esaminare ulteriori misure per rendere questa produzione più attraente", ha dichiarato Franz Fischler.
<P>L'attuale produzione di FCO nell'UE è stimata a 3 milioni di t.  Circa 2,5 milioni di t di tale quantitativo sono utilizzati per l'alimentazione animale nell'UE e 0,5 milioni di t. Sono esportati. In base alle stime, la distruzione di tale quantitativo mediante incinerazione costerebbe circa 3 miliardi di €. Il valore della produzione di FCO è stimata a circa 1,5 miliardi di €. Questa cifra comprende sia le entrate degli agricoltori che il valore aggiunto industriale.
<P>Le FCO possono essere sostituite nelle dosi alimentari da proteine vegetali (farine oleaginose di soia, ravizzone o semi di girasole; colture di proteine quali piselli o fagioli;  foraggio essiccato).Attualmente l'UE già utilizza oltre  50 milioni di t. di farine oleaginose e colture di proteine nei mangimi. Circa due terzi sono importati, sostanzialmente sotto forma di farine e semi di soia (26 milioni di t di farine). La soia è il seme oleaginoso più importante come valore nutrizionale per l'alimentazione animale;
<P>Si dovrebbe potere mobilitare i quantitativi supplementari di soia o di altri semi oleaginosi richiesti dal mercato. Una maggiore domanda potrebbe comportare, temporaneamente, aumenti di prezzo suscettibili di incentivare la produzione si semi oleaginosi nell'UE ed in altri paesi. Per quanto si possa prevedere un aumento della produzione europea, cospicui quantitativi dovrebbero continuare ad essere importati in quanto le condizioni di produzione nell'UE sono spesso meno favorevoli che negli USA o in Sudamerica. Specifici incentivi UE per aumentare la produzione di semi oleaginosi raggiungerebbero rapidamente i limiti della convenzione di Blair House e non costituiscono pertanto una soluzione consigliabile.
<P>Le  limitazioni degli accordi di Blair House non si applicano alle colture proteiniche (piselli, fagioli, lupini) e al foraggio essiccato. Già oggi queste colture ricevono aiuti superiori a quelli per i cereali. In questo campo si potrebbero esaminare ulteriori possibilità di rendere più attraente un produzione compatibile con l'OMC.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> Se i prezzi UE cadono sotto il 78% del prezzo d'intervento, quando il prezzo dello Stato membro </B></SUP><SUP><B>è inferiore al 60%, il sistema d'intervento di sicurezza entra in funzione con l'</B></SUP><SUP><B>obbligo</B></SUP><SUP><B> per l'UE di acquistare ogni quantit</B></SUP><SUP><B>à offerta.</B></SUP>
