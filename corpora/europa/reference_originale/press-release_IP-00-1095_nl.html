					
<P><B>IP/00/1095</B>
<P>Brussel, 2 oktober 2000
<H3>
<P><B>Europa: jongeren aan het woord</B></H3>
<P><B>Gemeenschappelijk persbericht Europese Commissie </B><B> Frans voorzitterschap</B>
<P><I><B>Van 5 tot 7 oktober 2000 vindt in de Cit</B></I><I><B>Ã© des Sciences et de l'industrie in Parijs de Europese jongerenconferentie plaats. Dit betekent een belangrijke stap vooruit in het uitzetten van een nieuwe koers voor het Europese jeugdbeleid. Deze zal met name vorm krijgen in een "Witboek over het jeugdbeleid", dat de Commissie in 2001 zal publiceren.</B></I>
<P>Op de conferentie komen 450 jongeren van 15 tot 25 jaar uit de 15 lidstaten van de Europese Unie en de kandidaat-landen bijeen om de balans op te maken van het nationale overleg waaraan sinds mei 2000 enkele duizenden jongeren hebben deelgenomen. Zij zullen aan de Commissie en de ministers van jeugdzaken van de EU-lidstaten gezamenlijke voorstellen voorleggen over de prioriteiten die in het Europese jeugdbeleid moeten worden gesteld.
<P>De voorstellen hebben betrekking op vijf thema's: jongerenparticipatie; werkgelegenheid en sociale integratie; onderwijs; welzijn, persoonlijke autonomie en cultuur; Europese waarden en mobiliteit in Europa.
<P>Op 9 november zal een delegatie van jongeren de conclusies van de conferentie aanbieden aan de 15 ministers voor jeugdzaken van de EU.
<P>Aan de conferentie zullen vertegenwoordigers van verschillende plaatselijke, nationale en Europese instellingen, van internationale organisaties en van de ministeries die verantwoordelijk zijn voor jeugdzaken deelnemen. Ook zullen enkele Europese ministers van jeugdzaken, Marie-Georges Buffet  namens het Franse voorzitterschap  en Viviane Reding  namens de Europese Commissie  aanwezig zijn, evenals een aantal leden van het Europees Parlement en andere Europese instellingen. Diverse Franse regeringsleden zullen namens het Franse voorzitterschap de plenaire zitting bijwonen. De deelnemers van de Europese jongerenconferentie zullen op donderdag 5 oktober om 19.00 uur door de Franse minister-president worden ontvangen in het hotel Matignon.
<P>De debatten van de plenaire slotzitting (zaterdag 7 oktober om 15.00 uur) worden rechtstreeks uitgezonden via internet (<U>www.jeunes-europe.org</U> of www.youth-europe.org).
