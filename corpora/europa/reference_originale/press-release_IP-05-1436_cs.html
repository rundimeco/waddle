					<p align="right"><b>IP/05/1436</b></p>
<p align="right">V Bruselu dne 17. listopadu 2005</p>
<h1>
<a name="Heading4"></a><b>Podzimní hospodářská
prognóza Komise na roky 2005–2007:</b><b> růst
posiluje</b></h1>
<p><b><i>Hospodářská činnost v Evropské unii
zaznamená růst o 1,5 % před tím, než znovu
dosáhne svého potenciálu, který by měl v roce 2006
představovat 2,1 % a v roce 2007 se dále zvýší na
2,4 %.  Co se týče eurozóny, míra růstu
dosáhne v roce 2005 hodnoty 1,3 %, v roce 2006 1,9 % a
v roce 2007 2,1 %. Hlavní podnět vyplývá
z domácí poptávky, a to především ze
soukromých investic, a je vyvolán výrazným
oživením hospodářství, ke kterému
dochází od poloviny roku 2005. Očekává se, že EU
během tří let vytvoří šest milionů
nových pracovních míst, což umožní
snížení míry nezaměstnanosti z maxima 9 %
dosaženého na konci roku 2004 na 8,7 % v roce 2005 a 8,1 %
v roce 2007. Inflace v EU se v důsledku vývoje cen ropy v
tomto roce mírně zvýší na 2,3 %. V roce 2007 bude
její hodnota opět 1,9%.   </i></b></p>
<p>„Eurozóna a EU jsou ve výhodné pozici, aby po
zklamání z první poloviny roku využily
příznivého celkového výhledu. Očekává se
návrat hospodářské důvěry a stabilní
snižování míry nezaměstnanosti posilující
spotřebu a podporující investice, jež
využívají výhodných finančních podmínek
a zisků podniků. Tuto tendenci jen potvrzuje míra růstu za
třetí čtvrtletí, která činí 0,6 %,"
uvedl Joaquín Almunia, komisař pro hospodářské a
měnové záležitosti. </p>
<p>Oproti loňskému roku, kdy hospodářský růst v EU
činil 2,4 %, se v roce 2005 očekává v hodnotě
1,5 %. Poté by se měl opět zvýšit na 2,1 %
v roce 2006 a 2,4 % v roce 2007. Očekávaná
míra růstu v eurozóne je 1,3 % v roce 2005, 1,9 %
v roce 2006 a 2,1 % v roce 2007.  </p>
<p><b>Investice posilují</b></p>
<p>Důvodem je opětovné získání
hospodářské důvěry v druhé polovině roku
2005, kdy skončila mírná krize trvající od
posledního čtvrtletí roku 2004, která byla
způsobená průdkým nárůstem cen ropy,
zpomalením celkového růstu a nedostatečnou
domácí poptávkou v Evropě. V letech 2006 a 2007 se
očekává zvýšení celkového růstu investic
na více než 3 %.  Nárůst investic lze
především vysvětlit návratem důvěry
v podniky, pokračujícím zlepšováním bilance
podniků a rostoucí potřebou náhradních investic. .
</p>
<p>Mezi hlavní obecné faktory, na nichž je tento výhled
založen, patří kombinace vstřícných
makroekonomických politik, mírné finanční
podmínky, větší rozsah zisku, slabší
nominální směnné kurzy a stabilní globální
prostředí.  </p>
<p><b>Postupné snižování míry
nezaměstnanosti</b></p>
<p>Míra nezaměstnanosti se po zvyšování, jež
v poslední době dosáhlo v EU 9,0 % a v
eurozóně 8,9 %, do roku 2007 sníží
téměř o jeden bod, a to na 8,1 % v obou oblastech. Celkově
se očekává, že EU v letech 2005–2007
vytvoří šest milionů nových pracovních míst.
Z tohoto počtu bude 4,5 milionů pracovních míst
v eurozóně, a to 1,4 milionu již v roce 2005. 
Očekává se, že lepší podmínky na
pracovním trhu posílí důvěru spotřebitelů,
čímž podpoří postupné oživení
soukromé spotřeby. </p>
<p>Vzhledem ke zvýšení cen ropy představuje letos míra
inflace jak v eurozóně, tak v EU průměrně
2,3 %, než v roce 2006 klesne na 2,2 % (v obou oblastech).
Důležitější však je, že hlavní inflace
(bez cen energií a cen nezpracovaných potravin) zůstává
nízká a zatím nevykazuje žádné druhotné
účinky vyplývající ze zvýšení cen ropy. 
</p>
<p>Zpomalení hospodářské činnosti na začátku
tohoto roku si však v roce 2005 vybírá svou daň
v oblasti veřejných financí. Odhaduje se, že se
obecný vládní schodek představující podíl na
HDP zvýší o dvě desetiny procentního bodu, a to na
2,9 % v eurozóně a o jedu desetinu, tj. na 2,7 %, v EU
jako celku před tím, než se v letech 2006 a 2007 jen
okrajově zlepší. Jedná se nadále o výrazné
rozdíly mezi zeměmi, kdy v roce 2005 celkem 12 zemí
vykazuje nadměrné
schodky<sup><b><a name="fnB1" href="#fn1">[1]</a></b></sup> (nebo
pravděpodobně bude vykazovat) a pět z těchto zemí
patří do eurozóny. Na druhé straně stojí šest
zemí, které mají vyvážený rozpočet nebo
vykazují přebytek. </p>
<p><b>Celkový výhled je příznivý, i když rizika
přetrvávají</b></p>
<p>Cekový výhled, který je nadále příznivý,
podporuje oživení růstu v EU. Světový růst bude v
tomto i příštím roce představovat 4,3 % a v roce
2007 bude o něco nižší. V roce 2004 byl růst 5%,
což od počátku sedmdesátých let představuje
nejrychlejší tempo. Zatímco se toto tempo zpomaluje, v Asii
zůstane v průběhu sledovaného období na hodnotě
7–7,2 %. To však netýká Japonska (2,5 %
v tomto roce a 2,2 % v roce 2006).</p>
<p>Stejná situace nastala v případě světového
obchodu, který po pomalém startu opět zrychlil, a
očekává se, že v průběhu sledovaného
období dosáhne hodnoty přibližně 7 %.</p>
<p>Vnější strana však nadále představuje pro
evropský hospodářský výhled rizika, zatímco na
domácí straně se rizika jeví jako
vyváženější.</p>
<p>Nepřiměřená oprava celkových
nevyvážeností a případná změna
chování amerických spotřebitelů představují
hlavní rizika. Nelze rovněž vyloučit další
zvyšování cen ropy.  Na druhou stranu země
vyvážející ropu mohou utrácet větší
podíl zvýšeného příjmu z ropy, což by
zvýhodnilo vývoz EU. </p>
<p>Zatímco se zlepšuje situace na pracovním trhu a snižuje
nejistota spojená s budoucími zdroji příjmů
(například pro udržitelnost sociálního
zabezpečení a penzijních systémů), na
domácím trhu by se na straně nárůstu mohla
výrazněji zvýšit soukormá spotřeba,
čímž se uvolní uzavřená poptávka. Vysoké
ceny ropy, jež nadále oslabovaly spotřebitelskou důvěru
a zpomalovaly růst očekávání, by však
rovněž mohly zpomalit oživení.   <br>Úplná
podzimní hospodářská prognóza Komise je
k dispozici na internetové stránce: </p>
<p><a
href="http://ec.europa.eu/economy_finance/publications/european_economy/forecasts_en.htm">http://ec.europa.eu/economy_finance/publications/european_economy/forecasts_en.htm</a>
</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<hr><p><sup><b><a name="fn1" href="#fnB1">[1]</a></b></sup>
	Přesahující tříprocentní strop stanovený
Maastrichtskou smlouvou.</p>


