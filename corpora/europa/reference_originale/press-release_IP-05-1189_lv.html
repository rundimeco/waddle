					<p align="right"><b>IP/05/1189</b></p>
<p align="right">Briselē, 2005. gada 27. septembr</p>
<h1>
<a name="Heading4"></a><b>Labāks regulējums: Komisija
plāno atsaukt vienu trešdaļu caurskatīto
priekšlikumu</b></h1>
<p><b><i>Šodien Eiropas Komisija paziņojusi jaunos rezultātus no
savas iniciatīvas regulējuma uzlabošanai. Caurlūkojusi 183
ES tiesību aktu priekšlikumus, kas iesniegti Eiropas Parlamentā
un Padomē, Komisija ir nolēmusi paziņot, ka tā atsauc
vairāk nekā trešo daļu (68) no tiem. Daži no
priekšlikumiem neatbilst jauno partnerattiecību izaugsmei un
nodarbinātībai (Lisabona) mērķiem vai arī labāka
regulējuma standartiem. Citiem priekšlikumiem nav pietiekama
virzība likumdošanas procesā vai tie vienkārši vairs
nav aktuāli. Šodienas lēmums ir tikai daļa no daudz
plašākas Komisijas iniciatīvas samazināt birokrātiju un
pārlieku regulēšanu. Šis solis parāda, ka ir
būtiski mainījies veids, kādā Komisija mēģina
nodrošināt to, ka tiesību aktu kvalitāte Eiropā
sekmē Partnerattiecību izaugsmei un nodarbinātībai
mērķu sasniegšanu. Pēc tam Komisija oktobrī iesniegs
tālejošus priekšlikumus vienkāršot spēkā
esošos ES tiesību aktus. Sīkākai informācijai
skatīt <a
href="/rapid/pressReleasesAction.do?reference=MEMO/05/340&format=HTML&aged=0&language=EN&guiLanguage=fr">MEMO/05/340</a>.</i></b></p>
<p>Eiropas Komisijas priekšsēdētājs Žozē Manuels
Barozu sacīja: „<i>Šī iniciatīva pierāda, ka
Komisija ir stingri apņēmusies uzlabot tiesību aktu tekstu.
Mēs esam izskatījuši visus iesniegtos projektus, atsaukuši
visus nevajadzīgos un tos, kam Padome un Parlaments nekad nepiekristu. Tas
nozīmē, ka mēs varam koncentrēt uzmanību uz to, lai
uzlabotu labklājību, kā arī dzīves un darba
apstākļus Eiropā. Tomēr darba vēl ir daudz,
tādēļ kā nākamo mēs lūkosim, vai varam
vienkāršot un padarīt efektīvākus jau spēkā
esošo tiesību aktu tekstus</i>.”</p>
<p>Priekšsēdētāja vietnieks Ginters Ferhoigens piebilda:
„<i>Tas ir tikai sākums</i>.<i> Mēs vēlamies samazināt
birokrātiju un pārlieku regulēšanu visos līmeņos.
Tas būs iespējams tikai tad, ja šajā procesā
iesaistīsies arī dalībvalstis. Šis pasākums noteikti
nav domāts Eiropas mazināšanai, bet gan tās
uzlabošanai. ES regulējumam ir jēga tad, ja tas pievieno
vērtību – bet, ja nē, mēs to likvidēsim.”
</i></p>
<p>Komisija ir caurlūkojusi visus Padomē un Parlamentā
esošos Komisijas priekšlikumus, kas iesniegti līdz
2004. gada 1. janvārim. Tas nozīmē, ka, tika
rūpīgi izskatīti 183 priekšlikumi, ievērojot
šādus kritērijus: </p>
<p>- Vai tie veicinātu konkurētspēju? </p>
<p>- Vai tie uzlabotu regulējumu? </p>
<p>- Vai ir reāla iespēja, ka tos pieņems? </p>
<p>- Vai tie vēl ir aktuāli?</p>
<p>No šiem <b>183 priekšlikumiem</b> aptuveni <b>100</b> pēc
būtības ir jaunas likumdošanas iniciatīvas, turpretim
pārējie attiecas uz starptautiskām saistībām,
administratīviem lēmumiem, tehnisku pielāgošanu un
dažos gadījumos ES tiesību aktu kodifikāciju un
vienkāršošanu. </p>
<p><b>Tiks atsaukti 68 priekšlikumi. </b></p>
<p>Tika konstatēts, ka šie priekšlikumi neatbilst Lisabonas vai
labāka regulējuma kritērijiem, ka diez vai panāks to
tālāku virzību likumdošanas procesā vai ka tie
objektīvu iemeslu dēļ vairs nav aktuāli.
<br>Piemēram,<br> <br>īpašs nodokļu režīms
dīzeļdegvielai profesionālām
vajadzībām,<br>pārdošanas veicināšana
iekšējā tirgū,<br>pārtikas produktu
marķēšana,<br>kravas furgonu aizliegums iknedēļas
brīvdienās.<br></p>
<p>Par <b>pieciem priekšlikumiem</b>, ko Komisija nolēma
saglabāt, tā iesniegs ekonomiskās ietekmes analīzi.</p>
<p>Piemēram,</p>
<p></p>
<p>Atkritumu pārvadājumi,</p>
<p>Konvencijas par gaisa kuģu pārvietojamajām iekārtām
parakstīšana,</p>
<p>PVN un administratīvā sadarbība ceļojumu
aģentiem.</p>
<p></p>
<p><b>Pārējie 109 priekšlikumi </b>tiks saglabāti. Tie rada
Eiropas pievienoto vērtību un ietver priekšlikumus, kas veicina
Lisabonas stratēģijas mērķu sasniegšanu, piemēram,
kodifikācijas priekšlikumi labākam regulējumam vai tehniski
priekšlikumi, piemēram, administratīvi priekšlikumi. </p>
<p>Attiecībā uz <b>priekšlikumu par starojumiem optiskajā
diapazonā </b>caurskatīšana Komisijai ļāva arī
secināt, ka jāsvītro aspekti, kas saistīti ar saules gaismas
iedarbību uz darbiniekiem.</p>
<p>Attiecībā uz <b>priekšlikumu par pagaidu darbiniekiem
</b>Komisija šo priekšlikumu izskatīs no jauna, ņemot
vērā apspriedes par citiem priekšlikumiem. </p>
<p>Neizlemto priekšlikumu atsaukšana atsevišķos
gadījumos notiks politikas vispārējā
pārskatīšanā vai arī ar mērķi
pārskatīt priekšlikumus, ņemot vērā jaunos
politikas elementus un vispusīgu ietekmes novērtējumu.</p>
<p>Saskaņā ar saistībām, kas ietvertas
Pamatnolīgumā par attiecībām starp Eiropas Parlamentu un
Komisiju, Komisija pirms savu priekšlikumu oficiālas atsaukšanas
sniedz iepriekšēju paziņojumu Parlamentam un Padomei.</p>
<p><b>Nākamie pasākumi</b></p>
<p>Komisijas centieni uzlabot regulējumu tagad būs pievērsti tam,
lai <b>vienkāršotu un atjauninātu </b>spēkā esošo
ES tiesību aktu tekstu, kas ir uz 80 000 lappusēm.
2005. gada oktobrī Komisija sāks jaunu posmu, ieskaitot darba
programmu. <br>Komisija ir aicinājusi dalībvalstis,
uzņēmējus un iedzīvotājus darīt zināmu, kur
ir iespējams samazināt birokrātiju un pārlieku
regulēšanu. Līdz decembra beigām par to notiks
tiešsaistes apspriede šajā tīmekļa vietnē:</p>
<p><a
href="http://ec.europa.eu/yourvoice/forms/dispatch?form=418&lang=LV">http://ec.europa.eu/yourvoice/forms/dispatch?form=418&amp;lang=LV</a>
</p>
<p>Komisija viena pati nevar uzlabot regulējumu. Tādēļ
līdz 15. oktobrim dalībvalstis nāks klajā ar savām
regulējuma uzlabošanas iniciatīvām, kā tas
paredzēts nacionālajās reformas programmās saskaņā
ar Lisabonas stratēģiju.<br>Šis Komisijas paziņojums un
saraksts ar visiem atsaucamajiem priekšlikumiem ir pieejami
šeit:<br><a
href="http://ec.europa.eu/enterprise/regulation/better_regulation/index_en.htm">http://ec.europa.eu/enterprise/regulation/better_regulation/index_en.htm</a></p>

