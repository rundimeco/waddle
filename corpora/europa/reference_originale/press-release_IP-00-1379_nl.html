					
<P><B>ip/00/1379</B>
<P>Brussel, 29 november 2000
<H3>
<P><B>Commissie neemt duidelijk standpunt in over steun voor scheepsbouw en verhardt positie tegenover oneerlijke prijspraktijken van Zuid-Korea</B></H3>
<P><I><B>De Europese Commissie heeft vandaag een duidelijk standpunt met betrekking tot steun voor scheepsbouw in de Gemeenschap ingenomen en haar positie ten aanzien van de oneerlijk praktijken van Zuid-Korea in deze sector verhard. Na de aanneming op 15 november 2000 van haar derde verslag over de situatie van de scheepsbouw in de wereld (zie IP/00/1301) en in afwachting van de vergadering van de Raad Industrie op 5 december, tijdens welke de lidstaten deze kwestie zullen bespreken, heeft de Commissie verklaard dat zij gekant is tegen een verlenging van de mogelijkheid tot verlening van exploitatiesteun voor scheepsbouw, waaraan, zoals bepaald in Verordening nr. 1540/98 van de Raad, een einde komt op 31 december 2000. Daarnaast heeft de Commissie zich er voor het geval dat de op grond van de WTO-regels tegen Zuid-Korea ingediende klacht niet tot een bevredigende oplossing zou leiden, toe verbonden gebruik te maken van alle mogelijkheden waarover zij op het gebied van de handelspolitiek beschikt. Mocht tegen 1 mei 2001 geen bevredigende oplossing in de zin van een be</B></I><I><B>ëindiging door Zuid-Korea van zijn oneerlijke prijspraktijken zijn gevonden, zal de Commissie tijdelijke vrijwaringsmaatregelen in de vorm van een ondersteuningsregeling voorstellen die er specifiek op zijn gericht de oneerlijke praktijken van Zuid-Korea tegen te gaan zolang dit noodzakelijk is om de WTO-procedure af te ronden. Deze regeling zou uitsluitend gelden voor die marktsegmenten waarvan is aangetoond dat de industrie in de EU daar ten gevolge van de oneerlijke handelspraktijken van Korea directe schade heeft opgelopen. Tenslotte heeft de Commissie zich bereid verklaard een groter gebruik van staatssteun voor O&O in de scheepsbouwsector toe te staan. Zij zal haar standpunt tijdens voornoemde vergadering aan de Raad voorleggen.</B></I>
<P>Op grond van een gezamenlijk voorstel van de commissarissen Monti (Concurrentie), Lamy (Handel), en Liikanen (Ondernemingen), aangevuld met een bijdrage van commissaris Busquin (Onderzoek), heeft de Commissie overeenstemming bereikt over het volgende standpunt :
<UL><P><LI>De Commissie is gekant tegen een verlenging van de mogelijkheid tot verlening van exploitatiesteun ter ondersteuning van scheepsbouwcontracten, waaraan, zoals bepaald in Verordening nr. 1540/98, een einde komt op 31 december 2000.
<P><LI>De Commissie is bereid na de vergadering van de Raad Industrie op 5 december 2000 de mogelijkheden te onderzoeken om in grotere mate gebruik te maken van nationale steun voor onderzoek en ontwikkeling. Verordening nr. 1540/98 zal zo nodig in die zin moeten worden aangepast.
<P><LI>De Commissie wijst er ook op dat in het raam van het communautaire kaderprogramma voor onderzoek aanzienlijke middelen worden besteed aan onderzoek in de scheepsbouwsector.
<P><LI>Indien de Commissie er in het kader van de procedure op grond van de Trade Barriers Regulation (TBR) niet in slaagt met Korea tot een minnelijke schikking te komen die bevredigend voor de EU is, zal zij daarover tegen 1 mei 2001 verslag aan de Raad doen en zal zij voorstellen de zaak aan de WTO voor te leggen met het verzoek tegen de oneerlijke praktijken van Korea op te treden. Tegelijkertijd zal de Commissie tijdelijke vrijwaringsmaatregelen in de vorm van een ondersteuningsregeling voorstellen die er specifiek op zijn gericht de oneerlijke praktijken van Korea tegen te gaan zolang dit noodzakelijk is om de WTO-procedure af te ronden. Deze regeling zal uitsluitend gelden voor die marktsegmenten waarvan is aangetoond dat de industrie in de EU daar ten gevolge van de oneerlijke handelspraktijken van Korea directe schade heeft opgelopen.
</UL><P><B>Achtergrond</B>
<P>De Commissie is in haar verslag van 15 november tot de conclusie gekomen dat exploitatiesteun op grond van Verordening nr. 1540/98 het probleem van de prijspraktijken van Zuid-Korea niet heeft opgelost. Zij heeft zich er echter toe verbonden zo spoedig mogelijk de mogelijkheden te onderzoeken om maatregelen voor te stellen waarmee het Koreaanse probleem in overeenstemming met Verordening nr. 1540/98 kan worden aangepakt. Dit onderzoek is nu voltooid.
<P>Er wordt aan herinnerd dat in het verslag ook wordt voorgesteld de volgende acties te ondernemen:
<UL><P><LI>de Commissie zal de marktsituatie op de voet blijven volgen;
<P><LI>de Commissie zal de door de industrie op grond van de TBR ingediende klacht zo spoedig mogelijk onderzoeken en, indien deze gegrond is, naar aanleiding daarvan krachtdadig optreden om zo nodig te verkrijgen dat de WTO maatregelen treft;
<P><LI>tegelijkertijd blijft de Commissie bereid te luisteren naar eventuele voorstellen van Zuid-Korea die aan de bezwaren van de EU tegemoet komen;
<P><LI>de Commissie en de lidstaten zullen hun inspanningen voortzetten om in de scheepsbouwindustrie in de OESO op internationaal niveau gelijke concurrentievoorwaarden tot stand te brengen;
<P><LI>de Commissie en de lidstaten zullen er bij het IMF blijven op aandringen ervoor te zorgen dat de herstructurering van de Koreaanse scheepswerven van nabij in het oog wordt gehouden en wordt geëvalueerd;
<P><LI>de Commissie zal met betrekking tot concurrentieaangelegenheden nauw met de industrie blijven samenwerken.
