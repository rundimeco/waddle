<H3>
<P><B>Structuurfondsen: ondertekening van het communautair bestek voor de Spaanse regio's van doelstelling 1  voor de periode 2000-2006</B></H3>
<P><I><B>Michel Barnier, het voor het regionale beleid bevoegde lid van de Europese Commissie, heeft vandaag in aanwezigheid van de heer Crist</B></I><I><B>óbal Montoro, minister van Financi</B></I><I><B>ën van de Spaanse regering de beschikking ondertekend tot goedkeuring van het communautair bestek voor de Spaanse regio's van doelstelling 1 voor de periode 2000-2006. Deze beschikking bevestigt de principi</B></I><I><B>ële goedkeuring door de Commissie in juli jl. van de nieuwe ontwikkelingsstrategie voor de twaalf Spaanse regio's. Deze 12 regio's vormen samen 76% van het grondgebied van het land, en 58,5% van de totale Spaanse bevolking woont in deze regio's. Het communautair bestek (CB) voorziet in een bijdrage van de Europese Unie aan de betrokken regio's ten bedrage van 39,548 miljard euro tegen lopende prijzen</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>, en is daarmee het belangrijkste financieringsinstrument van de Gemeenschap voor structurele steun in de periode 2000-2006. In totaal wordt door de toewijzing van deze communautaire kredieten bijna 88 miljard euro gemobiliseerd bij de Europese Unie, de voor het ontwikkelingsbeleid verantwoordelijke Spaanse autoriteiten en de particuliere sector. Deze aanzienlijke financi</B></I><I><B>ële inspanning zou moeten bijdragen tot het cre</B></I><I><B>ëren van gemiddeld 122 000 nieuwe arbeidsplaatsen per jaar.</B></I>
<P>Deze beschikking maakt deel uit van een reeks besluiten waarmee de Commissie de nieuwe programmeringsperiode van de Structuurfondsen (2000-2006) inluidt. Voorafgaand aan deze beschikking heeft zij het advies ingewonnen van de vier raadgevende comités waarin de lidstaten zijn vertegenwoordigd<sup><a name="file.tmp_Ref_2"><a href="#file.tmp_Foot_2">(2)</a></a></sup>.
<P>In een toelichting op de beschikking heeft de heer Barnier vooral gewezen op de vooruitgang die de laatste jaren in de betrokken regio's van doelstelling 1 in Spanje is geboekt. Hij benadrukte <I>"de vele resultaten met betrekking tot de modernisering van het land, met name op het gebied van de infrastructuur"</I>. De heer Barnier toonde zich tevens verheugd over het feit dat de onderhandelingen over dit communautair bestek in goed partnerschap zijn verlopen, en sprak de wens uit <I>"dat deze samenwerking mag worden voortgezet en mag bijdragen tot een doeltreffende en correcte uitvoering van het Spaanse CB </I>".
<P>Ten slotte wees hij erop dat gezamenlijk is besloten de middelen te concentreren op 8 actieprioriteiten, daarbij aantekenend dat <I>"deze concentratie zonder enige twijfel de met het nieuwe CB beoogde doeltreffendheid en synergie zal versterken</I><I>"</I>.
<P>De goedgekeurde strategie is gebaseerd op 8 prioriteiten die verband houden met de factoren die van doorslaggevend belang worden geacht voor de verbetering van het concurrentievermogen en de werkgelegenheid doordat zij het accent leggen op de versterking van de grondslagen voor een duurzame economische ontwikkeling. Voor deze acht actieprioriteiten zijn de volgende bedragen beschikbaar: 
<UL><P><LI>verbetering van het concurrentievermogen en ontwikkeling van de productiestructuur: 4,983 miljard euro;
<P><LI>innovatie, O&O, informatiemaatschappij: 3,118 miljard euro;
<P><LI>milieu, natuur en waterreserves: 6,379 miljard euro;
<P><LI>ontwikkeling van menselijk potentieel, werkgelegenheid en gelijke kansen: 7,395 miljard euro;
<P><LI>plaatselijke en stedelijke ontwikkeling: 4,013 miljard euro;
<P><LI>vervoer- en energienetwerken: 9,079 miljard euro;
<P><LI>landbouw en plattelandsontwikkeling: 3,143 miljard euro;
<P><LI>structuur van de visserij en de aquacultuur: 1,245 miljard euro.
</UL><P>Het huidige CB voorziet in een indicatieve verdeling van de toegewezen financiêle middelen over de 12 betrokken regio's: Andalucia (11,9517 miljard euro), Canarias (2,743 miljard euro), Castilla y León (4,7023 miljard euro), Castilla-La Mancha (3,1349 miljard euro), Comunidad Valenciana (4,3888 miljard euro), Extremadura (3,0957 miljard euro), Galicia (5,4077 miljard euro), Principado de Asturias (1,8417 miljard euro), Región de Murcia (1,685 miljard euro), Ceuta (0,1176 miljard euro), Melilla (0,1176 miljard euro), Cantabria (0,362 miljard euro).
<P>Hierbij zij vermeld dat deze regio's in dezelfde periode ook steun krijgen uit het Cohesiefonds voor een bedrag van 6,528 miljard euro, en leningen van de Europese Investeringsbank (EIB) ten belope van 7,716 miljard euro. 
<P>Het Spaanse communautair bestek zal ten uitvoer worden gelegd door middel van 23 operationele programma's. Twaalf van deze programma's zijn geïntegreerde regionale programma's voor elke regio van doelstelling 1 (met inbegrip van de regio Cantabria waarvoor de overgangsregeling geldt), terwijl de 11 overige operationele programma's multiregionaal zijn. De programmavoorstellen worden momenteel door de Commissie bestudeerd en zullen, na overleg met de Spaanse autoriteiten, voor het einde van het jaar door de Commissie worden goedgekeurd.
<P>De communautaire bijdrage in het kader van het Spaanse CB van doelstelling 1 zal worden gefinancierd door de vier Structuurfondsen van de Unie, namelijk het Europees Fonds voor Regionale Ontwikkeling (EFRO) onder de bevoegdheid van de heer Barnier, het Europees Oriëntatie- en Garantiefonds voor de Landbouw, afdeling Garantie (EOGFL-O) en het Financieringsinstrument voor de oriëntatie van de visserij (FIOV) onder de bevoegdheid van de heer Fischler, Commissaris voor landbouw en visserij, en het Europees Sociaal Fonds (ESF) onder de bevoegdheid van mevrouw Diamantopoulou, Commissaris voor werkgelegenheid en sociale zaken. Van de middelen is 61,2 % afkomstig van het EFRO, 22,4% van het ESF, 12,6% van het EOGFL en ongeveer 3,8% van het FIOV.  
<P><B>Aanvullende informatie: </B>
<P>IP/00/862 van 26 juli 2000
<P><A HREF="http://inforegio.ec.europa.eu">http://inforegio.ec.europa.eu</A><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> D.w.z. 39,186 miljard euro tegen prijzen van 1999.</B></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> De beschikking van de Europese Commissie over het Spaanse CB voor doelstelling 1 is voor advies voorgelegd aan vier raadgevende comit</B></SUP><SUP><B>és die uit vertegenwoordigers van de lidstaten bestaan: het Comit</B></SUP><SUP><B>é voor de ontwikkeling en de omschakeling van de regio's, het Comit</B></SUP><SUP><B>é uit hoofde van artikel 147 van het Verdrag (Europees Sociaal Fonds), het Comit</B></SUP><SUP><B>é voor de landbouwstructuur en de plattelandsontwikkeling en het Comit</B></SUP><SUP><B>é voor de Structuur van de visserij en de aquacultuur.</B></SUP>
