<H3>
<P><B>Houdbare pensioenen: de Commissie komt met een plan tot modernisering van de pensioenen in Europa.</B></H3>
<P><I><B>Op voorstel van mevrouw Anna Diamantopoulou, lid van de Commissie voor Werkgelegenheid en sociale zaken, bereikte de Commissie vandaag overeenstemming over een kader voor samenwerking om de Europese pensioenstelsels op de lange termijn veilig te stellen in het licht van de problematiek van een vergrijzende bevolking. Volgens de Commissie moet een hervorming van de pensioenen, die weliswaar belangrijk is, vergezeld gaan van een krachtig economisch beleid en een activerende werkgelegenheidsstrategie. Wanneer dit probleem niet op alle fronten wordt aangepakt, loopt de houdbaarheid van de pensioenen op de lange termijn </B></I><I><B>en daarmee het Europese sociale model zelf</B></I><I><B> gevaar. De verwezenlijking van de doelstellingen van Lissabon van volledige werkgelegenheid en integratie zullen garanderen dat de hervorming van de pensioenen uitvoerbaar en rechtvaardig zal zijn.</B></I>
<P>Anna Diamantopoulou : « Het aantal gepensioneerden ten opzichte van de bevolking in de beroepsgeschikte leeftijd zal tussen 2000 en 2040 verdubbelen. Het is duidelijk dat dit een extra druk op de overheidsfinanciën met zich zal meebrengen. Beleidsmakers staan voor de taak om er zorg voor te dragen dat de toekomstige financiering van de pensioenen niet de begrotingen destabiliseert en tegelijkertijd de gepensioneerden voldoende bescherming geboden wordt. »
<P>« Ook bij de hervorming van de arbeidsmarkt bestaat geen ruimte voor zelfgenoegzaamheid. Het is van cruciaal belang dat de belemmeringen voor ouderen en vrouwen om aan het arbeidsproces deel te nemen uit de weg worden geruimd om zo het volledige menselijke en economische potentieel van de samenleving aan te boren. Een betere arbeidsmobiliteit is ook een essentiële voorwaarde om te voorzien in vaardigheden op de plaats waar er behoefte aan bestaat. Een immigratiebeleid waarover consensus bestaat, zal te zijner tijd een rol spelen. »
<P>« Hervormingen kunnen niet overhaast uitgevoerd worden. Pensioenen moeten niet alleen economisch, maar ook sociaal haalbaar zijn. Over deze kwesties moet een breed overleg worden gevoerd. Voor de sociale dialoog is een duidelijke rol weggelegd bij de politieke discussie over deze hervormingen. De problemen zijn zo ernstig dat zij alle vijftien lidstaten raken en zo belangrijk dat alle burgers van de EU zich hierover moeten kunnen uitspreken. »
<P>De kandidaat-lidstaten moeten geleidelijk worden betrokken bij de analyse van de pensioenstelsels, aangezien deze landen voor dezelfde problematiek staan als de huidige lidstaten, met name wat betreft het verband tussen de socialezekerheidsstelsels, de economische situatie en de werkgelegenheid.
<P>De pensioenstelsels vallen onder de bevoegdheid van de lidstaten. Artikel 2 van het EG-Verdrag bepaalt echter dat het bevorderen van een hoog niveau van sociale bescherming tot de taken van de Gemeenschap behoort. Bovendien heeft de Europese Raad tijdens zijn vergadering in Lissabon op 23-24 maart 2000 besloten <I>« de Groep op hoog niveau inzake sociale bescherming opdracht te geven om, rekening houdend met de werkzaamheden van het Comit</I><I>é voor de economische politiek [</I><I>…], als eerste prioriteit, op basis van een mededeling van de Commissie een studie te verrichten naar de toekomstige ontwikkeling van de sociale bescherming, gezien op de langere termijn, met bijzondere aandacht voor de houdbaarheid van de pensioenstelsels binnen verschillende tijdsbestekken tot 2020 en daarna[</I><I>…] </I><I>».</I> Onder verwijzing naar de noodzaak tot een modernisering van de sociale bescherming werd in de conclusies van Lissabon gesteld dat <I>« deze uitdaging beter kan worden aangegaan als onderdeel van een gezamenlijke inspanning </I><I>».</I>
