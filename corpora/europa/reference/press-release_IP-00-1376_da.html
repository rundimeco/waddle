<H3>
<P><B>Kommissionen gennemf</B><B>ører en reform af konkurrencereglerne for virksomhedssamarbejde</B></H3>
<P><I><B>Europa-Kommissionen har i dag vedtaget de nye konkurrenceregler for s</B></I><I><B>åkaldte horisontale samarbejdsaftaler, dvs. samarbejdsaftaler mellem konkurrerende virksomheder. De best</B></I><I><B>år af nye gruppefritagelsesforordninger for forsknings- og udviklingsaftaler og specialiseringsaftaler samt retningslinjer for forskellige typer samarbejdsaftaler. Med de nye regler gennemf</B></I><I><B>øres der en reform p</B></I><I><B>å et centralt konkurrencepolitisk omr</B></I><I><B>åde, og de indg</B></I><I><B>år i en mere omfattende reform, som Kommissionen har indledt for at f</B></I><I><B>å strammet op p</B></I><I><B>å og tilpasset EU's konkurrenceregler. Af hensyn til Europas konkurrencedygtighed er det vigtigt, at der findes klare regler p</B></I><I><B>å dette omr</B></I><I><B>åde, fordi samarbejde mellem virksomheder i dag spiller en meget stor rolle i </B></I><I><B>økonomien.</B></I>
<P>Konkurrencekommissær Mario Monti udtalte, at "denne reform er endnu en milepæl i vores bestræbelser på at modernisere EU's konkurrenceregler. En mere effektiv politik over for horisontalt samarbejde vil lette de administrative byrder for virksomhederne og samtidig sikre en effektiv kontrol med aftaler mellem virksomheder med markedsstyrke. Det vil være til gavn for både forbrugerne, virksomhederne og Kommissionen".
<P>Horisontale samarbejdsaftaler vil kunne virke konkurrencefordrejende og kan derfor falde ind under EU's konkurrenceregler (traktatens artikel 81).
<P>I dag findes der to gruppefritagelsesforordninger for sådanne horisontale samarbejdsaftaler (den ene omhandler forsknings- og udviklingsaftaler, den anden drejer sig om specialiseringsaftaler), og desuden findes der to fortolkningsmeddelelser (om særlige spørgsmål som f.eks. joint ventures oprettet i samarbejdsøjemed). Eftersom gruppefritagelsesforordningerne udløber den 31. december 2000, og de eksisterende meddelelser trænger til at blive revideret, begyndte Kommissionen for tre år siden at overveje, hvordan horisontalt samarbejde skal behandles i fremtiden.
<P>Som et resultat af dette arbejde har Kommissionen i dag vedtaget
<UL><P><LI>en ny forordning om anvendelse af traktatens artikel 81, stk. 3, på kategorier af forsknings- og udviklingsaftaler (gruppefritagelsesforordning for F&U-aftaler),
<P><LI>en ny forordning om anvendelse af traktatens artikel 81, stk. 3, på kategorier af specialiseringsaftaler (gruppefritagelsesforordning for specialiseringsaftaler) og
<P><LI>et sæt retningslinjer om anvendelse af traktatens artikel 81, stk. 3, på aftaler om horisontalt samarbejde. Disse retningslinjer gælder for F&U-aftaler, produktionsaftaler, markedsføringsaftaler, indkøbsaftaler samt standardiseringsaftaler og miljøaftaler.
</UL><P>Med de nye regler er man gået bort fra den formalistiske vurdering af de pågældende aftaler, der ligger til grund for de nugældende regler, og over til en mere økonomisk baseret vurdering af horisontale samarbejdsaftaler. Hovedformålet er at åbne mulighed for et samarbejde mellem konkurrenter, hvor det bidrager til økonomisk velfærd uden at skade konkurrencen. 
<P>De nye regler skal træde i kraft den 1. januar 2001. Allerede bestående aftaler vil fortsat være omfattet af de nugældende gruppefritagelsesforordninger frem til den 30. juni 2001.
<P><B>Baggrunden</B>
<P>Revisionen af konkurrencereglerne for horisontale samarbejdsaftaler startede i slutningen af 1997 med omfattende høringer af virksomheder i EU. De viste, at erhvervslivet mente, at de eksisterende gruppefritagelsesforordninger fokuserede for meget på formalistiske bestemmelser, og at der var behov for klarere retningslinjer for vurderingen af de former for samarbejde, der ikke er dækket af nogen gruppefritagelse.
<P>De nye regler giver således alle aktører på markedet en bedre vejledning. De træder i stedet for alle de mange til dels forældede meddelelser og forordninger på området. Fremgangsmåden er nogenlunde den samme som den, der er fulgt i den nye forordning om reglerne for distributionssektoren ("vertikale samarbejdsaftaler"), som Kommissionen vedtog den 22. december 1999.
<P>De to gruppefritagelsesforordninger, der blev vedtaget i dag, skal træde i stedet for de nugældende forordninger om specialiseringsaftaler (Kommissionens forordning  (EØF) nr. 417/85) og F&U-aftaler (Kommissionens forordning (EØF) nr. 418/85). I forhold til de hidtidige forordninger er de nye tekster mere brugervenlige, idet de er formuleret klarere og har et større anvendelsesområde. I de nye gruppefritagelser er det hidtidige system med opregning af, hvilke aftalebestemmelser der er fritaget (den "hvide" liste), erstattet af en generel fritagelse af alle betingelser, hvorunder  virksomheder gennemfører F&U-aftaler eller specialiseringsaftaler. At man er gået bort fra at basere sig på aftalebestemmelser, giver parterne større aftalefrihed og fjerner den spændetrøjeeffekt, de hiditidge forordninger indebar. Markedsandelstærsklen for fritagelse for alle aftaleparterne er sat til 20% for specialiseringsaftaler og 25% for F&U-aftaler. Er parternes markedsandele større end dette, er deres F&U-aftaler eller specialiseringsaftaler ikke automatisk ulovlige, men de vil skulle vurderes individuelt. Såkaldte "hardcore"-restriktioner (prisbinding, begrænsning af produktion eller opdeling af markeder eller kunder) vil dog generelt fortsat være ulovlige, uanset parternes markedsstyrke.
<P>Det vedtagne sæt retningslinjer skal supplere gruppefritagelsesforordningerne. De gælder for F&U-aftaler og produktionsaftaler, der ikke falder ind under gruppefritagelserne, samt for visse andre former for samarbejde mellem konkurrenter (f.eks. fælles indkøb og fælles markedsføring). I retningslinjerne beskrives, hvilken fremgangsmåde der generelt vil blive fulgt ved vurderingen af horisontale samarbejdsaftaler, og der opstilles et fælles analysegrundlag. Det skal hjælpe virksomhederne med at vurdere med større sikkerhed, om en aftale er konkurrencebegrænsende eller ej, og om den i så fald vil kunne fritages eller ej.
<P>Det første udkast til de nye regler blev godkendt af Kommissionen den 18. januar. Siden da er de blevet drøftet med medlemsstaterne og de berørte kredse. Den 20.-21. juni fandt der en offentlig høring sted, hvor erhvervslivet i EU gav udtryk for stærk støtte til denne reform.
<P>De to nye gruppefritagelsesforordninger og retningslinjerne bliver inden længe offentliggjort i EF-Tidende. De vil også kunne findes på følgende websted: <A HREF="http://ec.europa.eu/competition/antitrust/legislation/">http://ec.europa.eu/competition/antitrust/legislation/</A>.
