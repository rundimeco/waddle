<H3>
<P><B>Vrij verrichten van diensten: de Commissie vraagt Belgi</B><B>ë de beperkingen voor octrooigemachtigden af te schaffen</B></H3>
<P><I><B>De Europese Commissie heeft besloten Belgi</B></I><I><B>ë te vragen om de beperkingen af te schaffen die octrooigemachtigden uit andere EU-landen verhinderen hun diensten in Belgi</B></I><I><B>ë aan te bieden. Deze beperkingen vormen voor octrooigemachtigden een belemmering voor de vrijheid van vestiging en het vrij verrichten van diensten. Het verzoek zal worden gedaan door middel van een met redenen omkleed advies uit hoofde van de inbreukprocedure overeenkomstig artikel 226 van het EG-Verdrag. De Commissie kan beslissen om deze zaak bij het Hof van Justitie aanhangig te maken, mocht zij van de Belgische autoriteiten binnen twee maanden na ontvangst van het met redenen omklede advies geen bevredigend antwoord ontvangen.</B></I>
<P>Volgens de Belgische wetgeving moeten natuurlijke en rechtspersonen die noch een woonplaats, noch een daadwerkelijke vestigingsplaats in België hebben, zich door een erkende octrooigemachtigde laten vertegenwoordigen. Gemachtigden die niet in België maar in een andere lidstaat zijn gevestigd en erkend, kunnen bijgevolg hun activiteit in België niet uitoefenen in het kader van het vrij verrichten van diensten overeenkomstig het beginsel dat is vastgelegd in artikel 49 van het EG-Verdrag. Dit verbod wordt niet door een algemeen belang gerechtvaardigd.
<P>Overigens kunnen alleen Belgische en in België gedomicilieerde natuurlijke personen worden erkend. Volgens de Commissie is een dergelijke bepaling een discriminerende maatregel die niet verenigbaar is met het beginsel van de vrijheid van vestiging (artikel 43 van het EG Verdrag). Volgens dit beginsel moeten onderdanen van de andere lidstaten het beroep van octrooigemachtigde onder dezelfde voorwaarden als Belgische onderdanen kunnen uitoefenen.
