<h1>
<a name="Heading4"></a><b>Откриване
на нов
терминал на
Летище София
със
съвместно
финансиране
от ЕС</b></h1>
<h2>
<a name="Heading7"></a><b><i>Данута
Хюбнер,
комисар по
регионалната
политика,
приветства
днес
официалното
откриване на
новия
терминал на
Летище София
– един от
първите
проекти,
одобрени от
Европейската
комисия за
финансиране
по програма
ИСПА през юли
2000 г. &#1058;ова е и
първият
голям проект
осъществен
по ИСПА до
този
момент.</i></b></h2>
<p>Комисар
Хюбнер заяви:
„<i>&#1058;ова
летище е
главната
врата към
България и
предоставя
реална
връзка с ЕС и
останалия
свят в този
решителен
момент -
нейното
присъединяване
към ЕС.
Същевременно
положителен
знак е, че
независимо
от мащаба и
сложността
на проекта,
той бе
доведен до
успешен
завършек и
доказа, че при
пълна
мобилизация
на усилията,
България
показва
добра
способност
на усвояване,
което е от
изключителна
важност за
успешното й
функциониране
като
държава-членка
на ЕС.</i>“</p>
<p>Новият
терминал е
плод на
многогодишно
планиране,
започнало с
Генералния
план за
развитие на
летището от
1995/96 г.,
предвиждащ в
основната си
част
построяването
на нов
пътнически
терминал и
нова
успоредна
писта. </p>
<p>Сградата на
новия
пътнически
терминал и
прилежащата
инфраструктура
(перони за
паркиране на
самолети,
пътеки за
рулиране и
автомобилни
паркинги) са
финансирани
по ИСПА, като
максималната
сума на
помощта
възлиза на 45
милиона евро
(37% от
разходите).
Остатъкът от
предвидения
бюджет,
възлизащ на 135
милиона евро,
е осигурен
чрез заем от
Европейската
инвестиционна
банка на
стойност 60
милиона евро
и национални
фондове от
българска
страна.
Новата писта,
която не е
част от
проекта по
програма
ИСПА, е
съфинансирана
от Кувейтски
фонд.</p>
<p>Понастоящем
Летище София
има
капацитета
да обслужва
малко под 2
милиона
пътници
годишно. През
последните
години
пътническият
трафик
нарасна
значително (с
около 70% от 2001 г.
насам) и се
очаква тази
тенденция на
бърз растеж
да се запази с
присъединяването
на България
към ЕС. По
проект
новият
терминал има
капацитет от
2,6 милиона
пътници
годишно, 20
излитания и
кацания в
пиковите
часове и 26 000
тона годишен
каргообмен.</p>
<p>Проектът
цели да
осигури
модерни
съоръжения,
съобразени с
нарастващия
въздушен
трафик, които
да отговарят
на
препоръките
за сигурност
и
безопасност
на
Международната
организация
за
гражданско
въздухоплаване
(ИКАО). По
време на
изграждането
бяха взети
предвид
задълженията,
наложени от
европейското
законодателство
в областта на
граничния
контрол. </p>
<p>Поръчката
за
строителството
на терминала
бе възложена
на
австрийската
компания Strabag International
GmbH в края на 2002 г.
Строителните
работи
започнаха
през 2003 г.
Проектантската
дейност и
строителният
надзор,
финансирани
по програма
ФА&#1056;, бяха
поверени на
фирма NACO (Netherlands Airport
Company).<br>За
допълнителна
информация: </p>
<p><a
href="http://ec.europa.eu/enlargement/index_fr.htm">http://ec.europa.eu/enlargement/index_fr.htm</a>
</p>

