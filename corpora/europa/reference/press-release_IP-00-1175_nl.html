<H3>
<P><B>Prodi voorstander van een groter ethisch bewustzijn in wetenschap en technologie</B></H3>
<P><I><B>Voorzitter Prodi, die vandaag (18 oktober) deelneemt aan een zitting van de Europese Adviesgroep Ethiek (EAE) welke plaatsvindt bij de Commissie in Brussel, onderstreepte het belang van de ethiek in de exacte wetenschappen en technologie</B></I><I><B>ën als integrerend deel van de opbouw van een democratisch Europa.</B></I><I><B> </B></I><I><B>De EAE, die wordt voorgezeten door No</B></I><I><B>ëlle Lenoir (Frankrijk) en uit 11 andere leden bestaat*, heeft een adviserende functie bij de Commissie en bij gelegenheid ook bij het Europees Parlement en de Raad van Ministers. De Voorzitter verklaarde in de eerste plaats dat hij zeer veel belangstelling heeft  voor het advies dat de EAE momenteel voorbereidt over de delicate kwestie van het onderzoek naar de menselijke stamcellen dat op wetenschappelijk gebied een uitdaging vormt, maar waaraan talrijke ethische kwesties verbonden zijn. Het advies dat bedoeld is voor de Communautaire instanties, zal op 14 november e.k. in Parijs worden bekendgemaakt en, in het kader van het Franse Voorzitterschap van de Unie, officieel aan de Franse autoriteiten worden voorgelegd. Bij die gelegenheid zal een persconferentie plaatsvinden in de kantoren van de Vertegenwoordiging van de Commissie in Parijs.</B></I>
<P>Voorzitter Prodi kondigde vervolgens aan dat hij voornemens is het statuut van de EAE te versterken zonder echter te raken aan het oorspronkelijke en multidisciplinaire karakter van de Groep en aan zijn methoden die openstaan voor alle geledingen van de Europese samenleving. Meer details omtrent deze versterking zullen worden verstrekt wanneer het mandaat van de Groep, dat eind 2000 afloopt, zal worden verlengd.
<P>Ten slotte wees de Voorzitter op de kwestie van de octrooien op biotechnologische uitvindingen waarin de tegenstellingen tussen de maatschappelijke waarden en de marktvereisten tot uiting komen. Uitgaande van artikel 7 van de Richtlijn betreffende de octrooien heeft hij de Groep uitdrukkelijk gevraagd om, in het verlengde van zijn advies over het onderzoek naar de menselijke stamcellen, alle ethische kwesties te bestuderen die betrekking hebben op de octrooibaarheid van de uit dit onderzoek voortvloeiende uitvindingen. De Voorzitter wenst dat dit advies hem vóór eind 2000 wordt toegezonden.
<P>* Octavi QUINTANA TRIAS, Vice-voorzitter van de Groep (Spanje), Anne Mc LAREN (Verenigd Koninkrijk), Gilbert HOTTOIS (België), Dietmar MIETH (Duitsland), Paula MARTINHO DA SILVA (Portugal), Marja SORSA (Finland), Ina WAGNER (Oostenrijk), Goran HERMEREN (Zweden), Egbert SCHROTEN (Nederland), Peter WHITTAKER (Ierland), Stefano RODOTA (Italië)
