<h1>
<a name="Heading4"></a><b>Utolsó simítások az új
biztosok május 1-jei érkezésének </b><b>bizottsági
előkészületein</b><br><a name="Heading5"></a><b></b><b><i>Az
Európai Bizottság a mai napon megállapodott azon
intézkedéseket illetően, amelyek a 10 új biztosnak a
bizottsági testületbe történő zökkenőmentes
beilleszkedését hivatottak biztosítani május
1-jétől. Az új tagállamok biztosai a bizottsági
testület teljes jogú tagjai lesznek, tevékeny és minden
korlátozástól mentes szerepük lesz a
döntéshozatali folyamatokban. Jóllehet nem felügyelnek majd
önálló tárcát, az intézmény
működésének megismerésében segíti őket
az, hogy mindegyikük egy-egy jelenlegi biztos mellé beosztva, de
önálló kabinettel vesz majd részt a munkában. A
jelölteket Romano Prodi, a Bizottság elnöke, nem hivatalos
találkozóra szándékozik meghívni Brüsszelbe,
március 16-ára. </i></b></h1>
<p>„Nagy várakozással tekintünk az új
tagállamokbeli kollégáinkkal való közös munka
elébe. Kivétel nélkül kiváló szakemberekről
van szó, így meggyőződésem, hogy hasznosan fognak
hozzájárulni a Bizottság munkájához.
Érkezésük, valamint az új tagállamokból
származó EU-köztisztviselők munkába állása
testületünk további gazdagodását szolgálja”,
mondta Romano Prodi, a Bizottság elnöke.</p>
<p>Tekintettel megbízatásuk átmeneti jellegére és
rövid időtartamára, az új biztosok nem felügyelnek majd
önálló szaktárcát. Ehelyett a testület új
tagjai egy-egy jelenlegi biztos mellé beosztva vesznek majd részt a
munkában. </p>
<p>Az új biztosok kabinetjei szoros együttműködésben
állnak majd a jelenlegi biztosok kabinetjeivel, akik mellé a
május 1-jétől október 31-ig terjedő időszakra
beosztották őket. Az új kabinetek mindegyike három
A-besorolású alkalmazottból áll majd, egyikük
kabinetfőnöki (A2) vagy kabinetfőnök-helyettesi (A3)
státuszban. Az A-besorolású alkalmazottak legalább egyike
jelenlegi bizottsági alkalmazott lesz, és legalább
egyiküknek a biztos országától eltérő
tagállamból kell származnia. </p>
<p>Az új biztosok beosztása az alábbiak szerint alakul. A
Bizottság elnöke fenntartja a jogot a beosztás szükség
szerinti megváltoztatására. <br><b>Markos Kyprianou </b>(Ciprus) 
-  Michaele Schreyer (Költségvetés)<br><b>Siim Kallas
</b>(Észtország)  -  Pedro Solbes (Gazdaság és
pénzügy) <br><b>Péter Balázs </b>(Magyarország)  - 
Michel Barnier (Regionális politika és intézményi reform)
<br><b>Sandra Kalniete</b> (Lettország)  -  Franz Fischler
(Mezőgazdaság, halászat és
vidékfejlesztés)<br><b>Dalia Grybauskaite</b> (Litvánia) - 
Viviane Reding (Oktatásügy és kultúra) <br><b>Joe Borg</b>
(Málta)  -  Poul Nielson (Fejlesztés és humanitárius
segély)<br><b>Danuta Hübner</b> (Lengyelország)  -  Pascal Lamy
(Kereskedelem)<br><b>Jan Figel</b> (Szlovákia)  -  Erkki Liikanen
(Vállalkozás és információs
társadalom)<br><b>Janez Potocnik</b> (Szlovénia)  -  Günter
Verheugen (Bővítés)  </p>
<p><b>Milos Kuzvart</b> (Cseh Köztársaság)  -  David Byrne
(Egészségügy és fogyasztóvédelem)</p>

