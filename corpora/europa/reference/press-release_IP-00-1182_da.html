<H3>
<P><B>Kommissionen offentligg</B><B>ør meddelelse om revisionen af EU's s</B><B>ærlige finansielle instrumenter for SMV'er og udstikker rammerne for dette fremtidige arbejde</B></H3>
<P><I><B>I en meddelelse til R</B></I><I><B>ådet g</B></I><I><B>ør Kommissionen status over revisionen af EU's s</B></I><I><B>ærlige finansielle instrumenter for SMV'er. I meddelelsen beskriver Kommissionen de instrumenter, der forvaltes af EIB, EIF og Kommissionen selv, og den udstikker ogs</B></I><I><B>å rammerne for EU's fremtidige arbejde p</B></I><I><B>å omr</B></I><I><B>ådet. If</B></I><I><B>ølge meddelelsen b</B></I><I><B>ør st</B></I><I><B>øtten til SMV'er ydes gennem fire "vinduer" (l</B></I><I><B>ån, egenkapital, garantier, st</B></I><I><B>øtte). Som Pedro Solbes, kommissionsmedlem med ansvar for </B></I><I><B>økonomiske og monet</B></I><I><B>ære anliggender, sagde: "EU's finansielle instrumenter skal fungere som katalysator og v</B></I><I><B>ære i samklang med markedet, s</B></I><I><B>å der skabes de rette betingelser og en tilskyndelse for den private sektor til at udnytte sit potentiale." Der frems</B></I><I><B>ættes anbefalinger under tre overskrifter: i) foranstaltninger, der skal omdirigere de eksisterende finansielle instrumenter til de politisk prioriterede omr</B></I><I><B>åder, som blev fastsat p</B></I><I><B>å Det Europ</B></I><I><B>æiske R</B></I><I><B>åds m</B></I><I><B>øde i Lissabon; ii) foranstaltninger, der skal forbedre sammenh</B></I><I><B>ængen og koordineringen mellem EU's forskellige finansielle instrumenter; iii) foranstaltninger, der skal forbedre synligheden af og adgangen til EU's foranstaltninger.</B></I>
<P>Kommissionens meddelelse indeholder en beskrivelse og analyse af EU's særlige finansielle instrumenter for SMV'er, dvs. de instrumenter, der får midler fra og forvaltes direkte af Kommissionen, og de instrumenter, der forvaltes af Den Europæiske Investeringsbank (EIB) og Den Europæiske Investeringsfond (EIF). Der kan af de hidtidige erfaringer drages fire vigtige konklusioner, og bedste praksis kan på grundlag heraf indarbejdes i udformningen af de fremtidige instrumenter:
<UL><P>(i) Det er vigtigt at nå en kritisk størrelse, således at der kan opnås en væsentlig markedsindflydelse, når der er en spredning på alle 15 medlemsstater.
<P>(ii) Det er nødvendigt at undgå overlapning mellem de enkelte finansielle instrumenter.
<P>(iii) Forvaltningen af ordningerne bør være så enkel og brugervenlig som muligt.
<P>(iv) Endelig er der voksende behov og muligheder for at udvikle synergier mellem Kommissionens instrumenter (herunder rammeprogrammet for forskning og udvikling, støtte og lån fra EFRU og foranstaltninger til lettelse af adgangen til finansiering) og andre finansielle instrumenter, specielt EIB's/EIF's og medlemsstaternes.
</UL><P>I de seneste år har venturekapitalmarkederne i EU været i stadig udvikling, og der har været en kraftig stigning i investeringerne i virksomhedsetableringer og i de tidlige faser af teknologivirksomheders udvikling. Desuden er kløften over for USA stadig meget stor, specielt når det gælder investeringer i nyetablerede virksomheder. Det er derfor vigtigt at gribe ind på EU-plan for at forbedre erhvervsklimaet og at træffe foranstaltninger for at forbedre kapitaltilførslen til virksomheder med vækstpotentiale.
<P>Denne meddelelse er en reaktion på den anmodning, der på Det Europæiske Råds møde i Lissabon i marts 2000 blev fremsat om en rapport om den igangværende revision af EIB's og EIF's finansielle instrumenter set i relation til investeringsbehovene i den nye videnbaserede økonomi og informationssamfundet, specielt finansiering af virksomhedsetableringer og innovation mere generelt.
<P>Hvis der skal skabes et dynamisk miljø, hvor idéerne kan yngle, og hvor der er grundlag for virksomhedsetablering og -vækst, kræver det:
<UL><P><LI>egnede lovgivningsmæssige rammer, der fremmer og støtter virksomhedsetablering og udvikling af integrerede kapitalmarkeder
<P><LI>gode finansieringsmuligheder for virksomheder i vækst i hver udviklingsfase, idet det offentlige først og fremmest skal træde til, hvor der kan konstateres markedsfejl
<P><LI>en række støttetjenester og et gunstigt fysisk, økonomisk og samfundsmæssigt miljø (f.eks. mentorordninger, væksthuse for nye virksomheder, teknologiparker, virksomhedsklynger osv.).
</UL><P>I Kommissionens meddelelse udstikkes rammerne for EU's fremtidige ordninger til støtte for SMV'er, der stadig bør gennemføres gennem fire "vinduer" (lån, egenkapital, garantier, støtte), og hvor der fortrinsvis skal arbejdes med og gennem markedet. De instrumenter, hvor der anvendes budgetmidler, bør begrænses til at rette påviselige markedsfejl, samtidig med at EU's konkurrencebestemmelser overholdes. Disse instrumenter bør være en del af en overordnet EU-politik, hvori også indgår forbedringer af de lovgivningsmæssige rammer og erhvervsklimaet (bl.a. handlingsplanen for finansielle tjenesteydelser).
<P>Der fremsættes anbefalinger under følgende tre overskrifter:
<UL><P><LI>Foranstaltninger, der skal omdirigere de til rådighed stående finansielle instrumenter til de politisk prioriterede områder, der blev fastlagt på Det Europæiske Råds møde i Lissabon. Der er allerede blevet gjort meget for at koncentrere EU's finansielle instrumenter om disse politiske målsætninger, bl.a. EIB's Innovation 2000-initiativ (i2i) og reformen af EIF. Det kunne imidlertid være nyttigt at overveje følgende fire udvidelser af vækst- og beskæftigelsesinitiativet: i) en garantiordning for mikrokreditter, som kan tilskynde kommercielle banker og andre til i højere grad at gå ind på dette område; ii) egenkapitalgarantier for investeringer i virksomheder i de tidlige faser, som kan bidrage til at få ellers tøvende investorer med til at finansiere venturekapitalselskaber; iii) garantier, der skal støtte mindre virksomheders finansiering af internet- og e-handelsapplikationer; iv) investering i væksthuse og dertil knyttede mentorordninger.
<P><LI>Foranstaltninger, der skal forbedre sammenhængen og koordineringen mellem de forskellige EU-instrumenter. Det betyder, at der på forhånd må foretages costbenefitanalyser af nye aktiviteter, at der skal ske en efterfølgende evaluering i rette tid, at der skal være systematisk feedback fra markedsoperatørerne samt fra de politiske myndigheder og en god dialog inden for og mellem institutionerne. Kommissionen har til hensigt internt at nedsætte en styringsgruppe på højt niveau, der løbende skal tage stilling til sammenhængen mellem foreslåede nye aktiviteter. Det ville også være fornuftigt at nedsætte en arbejdsgruppe med deltagelse af Kommissionen, EIB og EIF, der skal være behjælpelig ved udformningen af fælles aktioner, når dette er aktuelt. En årsrapport, der forelægges Europa-Parlamentet og Rådet, kan sikre, at der er tilstrækkelig politisk opbakning og kan ske hurtig udmelding om behovet for nye aktiviteter.
<P><LI>Foranstaltninger, der skal forbedre synligheden af og adgangen til EU's aktiviteter. Der bør etableres ét enkelt websted (en informationskvikskranke for SMV'er og finansielle institutioner) dækkende samtlige EU's finansielle instrumenter, herunder EIB-gruppens, med egnede links til de relevante websteder i medlemsstaterne.
