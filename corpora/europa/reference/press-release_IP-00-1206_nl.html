<H3>
<P><B>Commissie keurt overname van Superdiplo door Ahold goed</B></H3>
<P><I><B>De Europese Commissie heeft een transactie goedgekeurd waarbij het Nederlandse detailhandelsbedrijf Koninklijke Ahold N.V. zeggenschap verwerft over de Spaanse detailhandelsketen Superdiplo S.A. De betrokken markten zijn de detailhandel, de groothandel en de inkoop van dagelijkse consumptiegoederen. De activiteiten van de bedrijven overlappen elkaar in de Spaanse regio</B></I><I><B>'s Madrid en Andalusi</B></I><I><B>ë, maar hun gecombineerd marktaandeel leidt niet tot het ontstaan of de versterking van een machtspositie.</B></I>
<P>Ahold is een toonaangevend Europees detailhandelsbedrijf in consumptiegoederen. Superdiplo is alleen in Spanje actief. De transactie betreft het verwerven van zeggenschap over Superdiplo door middel van een overeengekomen bod op de effectenbeurs van Madrid.
<P>Beide partijen beschikken over vestigingen (hoofdzakelijk supermarkten en hypermarkten) in verschillende regio's van Spanje, maar de enige regio's waar zij beide verkooppunten hebben zijn Madrid en Andalusië. Het onderzoek van de Commissie wees uit dat de concentratie geen substantiële gevolgen zal hebben voor de mededinging in deze regio's. 
<P>In de regio Andalusië onderzocht de Commissie ook een aantal kleinere gebieden, waar de partijen sterker aanwezig zijn, maar stelde vast dat deze gebieden onvoldoende groot zijn om een wezenlijk deel van de gemeenschappelijke markt te vormen. Het gecombineerde marktaandeel van de partijen op de inkoop- en groothandelsmarkten voor dagelijkse consumptiegoederen in Spanje is van geringe betekenis.
