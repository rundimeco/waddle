<h1>
<a name="Heading4"></a><b>Spojování podniků: Komise
souhlasí s převzetím VVT ze strany Třineckých
železáren</b></h1>
<p><b><i>Evropská komise dala v souladu s nařízením EU o
spojování svůj souhlas s navrhovaným převzetím
české společnosti VVT českou společností
Třinecké železárny. Komise dospěla k závěru,
že navrhované spojení závažným způsobem
nenaruší hospodářskou soutěž v Evropském
hospodářském prostoru (EHP) nebo v jeho podstatné
části. </i></b></p>
<p><b>Třinecké železárny</b> je ocelářský
podnik, který je součástí koncernu Moravia Steel.</p>
<p><b>VVT </b>je ve stoprocentním vlastnictví Astonie, holdingové
společnosti se sídlem v České republice, která je
součásti koncernu Shiran Group, hlavního dodavatele
železářských výrobků pro ocelářský
průmysl v zemích střední a východní
Evropy.</p>
<p>Dne 17. srpna 2005 obdržela Komise oznámení
Třineckých železáren o navrhovaném nabytí
výhradní kontroly ve VVT. Po přezkoumání spojení
dospěla Komise k závěru, že tato transakce nepovede
k horizontálnímu překrývání. Pokud jde o
vertikální dopady, Třinecké železárny už
nyní dodávají VVT téměř 60 % polotovarů
z oceli.  Proto, i kdyby měl celou tuto potřebu VVT uspokojovat
nový vlastník, struktura trhu by se výrazně nezměnila.
</p>

