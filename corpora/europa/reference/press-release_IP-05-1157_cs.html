<h1>
<a name="Heading4"></a><b>Životní prostředí:
Komise poskytne 71 milionů EUR na podporu 89 inovačních
projektů v 17 zemích </b></h1>
<p><b><i>Evropská komise schválila v rámci programu LIFE
– životní prostředí 2005 financování 89
inovačních projektů v oblasti životního
prostředí v 17 zemích. Tyto projekty ukáží
nové metody a techniky pro široké spektrum
environmentálních problémů, čímž
přispějí ke zlepšování životního
prostředí v Evropě. Odpovědnost za vedení
projektů ponesou „příjemci“ nebo zadavatelé
projektů v Belgii, Dánsku, Estonsku, Finsku, Francii,
Itálii, Irsku, Lucembursku, Maďarsku, Německu, Nizozemsku,
Portugalsku, Rumunsku, Řecku, Spojeném království,
Španělsku a Švédsku. Celkové náklady
představují 220 milionů EUR, z nichž 71 milionů
uhradí Evropská unie.</i></b></p>
<p>Komisař pro životní prostředí, Stavros Dimas,
řekl: „Program LIFE – životní prostředí
podporuje vývoj stále účinnějších a
inovačnějších technologií k řešení
environmentálních problémů. Tyto inovace rovněž
přispívají k tomu, aby bylo dosaženo cílů EU
v oblasti konkurenceschopnosti a růstu.“ </p>
<p>Tento rok obdržela Komise od velkého počtu
nejrůznějších veřejných a soukromých
organizací 534 návrhů na financování z programu
LIFE – životní prostředí. Z těchto
návrhů vybrala Komise 89 projektů, z nichž budou
všechny používat průkopnické technologie
k řešení environmentálních problémů.</p>
<p>Co do počtu vybraných projektů (31) a
přidělených finančních prostředků EU (27
milionů EUR neboli 39 % z celkové částky) je tento rok na
předním místě oblast nakládání s odpady.
Na druhém místě je oblast minimalizace dopadu
hospodářských činností na životní
prostředí, na kterou se zaměřuje 22 projektů (17
milionů EUR). Téměř jedna pětina financování
EU (14 %) bude přidělena 17 projektům zabývajícím
se oblastí udržitelného nakládání s podzemní
a povrchovou vodou. Dvanáct projektů je zaměřených na
oblast udržitelného územního rozvoje a územního
plánování a celkem jim bude přiděleno
přibližně 9 milionů EUR (tj. 10 %) z dostupného
financování EU. Tématem sedmi zbývajících
projektů je snižování dopadu produktů a služeb na
životní prostředí (5 milionů EUR).</p>
<p><b>Program LIFE</b></p>
<p>Program LIFE je finanční nástroj Evropské unie,
který podporuje projekty týkající se životního
prostředí a ochrany přírody po celé EU i v
některých přistupujících, kandidátských a
sousedících zemích. Jeho cílem je přispět k
rozvoji a provádění environmentální politiky EU
prostřednictvím financování specifických akcí. Od
roku 1992 spolufinancoval nástroj LIFE 2 500 projektů a na ochranu
životního prostředí přispěl 1 500 miliony EUR.</p>
<p>LIFE – životní prostředí financuje
inovační pilotní a demonstrační projekty a je
jedním ze tří tematických složek programu LIFE.
Ostatní dvě složky jsou LIFE – příroda a LIFE
– třetí země. </p>
<p>LIFE – příroda se zaměřuje na podporu
provádění směrnic EU týkajících se ochrany
volně žijících ptáků a stanovišť
volně žijících živočichů, zejména
sítě oblastí ochrany Natura 2000 zřízené
směrnicí týkající se ochrany volně
žijících živočichů. LIFE – třetí
země pomáhá zemím sousedícím se
Středozemním a Baltickým mořem vybudovat kapacity pro
ochranu životního prostředí. O projektech
schválených v rámci LIFE – příroda a LIFE
– třetí země se dočtete více
v tiskových zprávách <a
href="/rapid/pressReleasesAction.do?reference=IP/05/1155&format=HTML&aged=0&language=EN&guiLanguage=en">IP/05/1155</a>
a <a
href="/rapid/pressReleasesAction.do?reference=IP/05/1156&format=HTML&aged=0&language=EN&guiLanguage=en">IP/05/1156</a>.</p>
<p>Současný program LIFE („LIFE III“) bude ukončen na
konci roku 2006. Komise navrhla nový program nazvaný „LIFE
+“, který by běžel od roku 2007 do roku 2013 a jehož
rozpočet by byl 2,19 bilionů EUR. Návrh v současné
době projednává Rada ministrů a Evropský parlament.
</p>
<p><b>Další informace</b></p>
<p>Příloha shrnuje informace o 88 projektech financovaných
z programu LIFE – životní prostředí.
Další podrobnější informace o každém projektu
si můžete přečíst na této internetové
stránce:</p>
<p><a
href="http://ec.europa.eu/environment/life/project/index.htm">http://ec.europa.eu/environment/life/project/index.htm</a>
</p>
<p align="right"><b>PŘÍLOHA</b></p>
<p><b>Přehled projektů LIFE – životní
prostřední pro rok 2005 podle zemí</b></p>
<p><b>Belgie – 2 projekty</b></p>
<p>Oba projekty se zabývají <b>nakládáním s vodami</b>.
V prvním projektu budou do praxe uvedeny obecné směry pro
používání osvědčených postupů pro
bezpečné používání pesticidů za
účelem ochrany povrchové a podzemní vody před
znečištěním.</p>
<p>Druhý projekt bude demonstrovat, že technika známá jako
„vylučování kovů na místě" („on site
metal precipitation”) je udržitelným řešením pro
čištění podzemní vody znečištěné
neželeznými kovy.</p>
<p><b>Dánsko – 6 projektů</b></p>
<p><a name="_Ref111348773"></a>Dva projekty se týkají
<b>nakládání s vodami</b>. Cílem jednoho z nich je
snížení úniků dusíku a fosforu ze
zemědělských činností v povodí řeky
Odense v souladu s cíli rámcové směrnice EU o
vodě<sup><b><a name="fnB1" href="#fn1">[1]</a></b></sup>.</p>
<p>Druhý projekt se týká integrované ochrany povrchové
a podzemní vody ve třech zemědělských oblastech ve
středním a východním Jutsku. </p>
<p>Cílem dvou projektů je zmírnění <b>dopadu
hospodářských činností na životní
prostředí</b>. První projekt je pilotní studie, která
má za cíl přezkoumat používání
inovačních „bio-plánů“ ke snížení
emisí skleníkových plynů ze skládek odpadů.</p>
<p>Druhý projekt bude demonstrovat environmentální,
bezpečnostní a komerční výhody prototypu
chladicího systému s oxidem uhličitým jako chladivem
pro supermarkety a podobné účely.</p>
<p>V oblasti <b>nakládání s odpady</b> je cílem
jednoho projektu opětovné použití kalů z
čistíren odpadních vod po spálení při
výrobě betonu. Druhý projekt přezkoumá
udržitelnost používání odpadu a kalů
z čistíren odpadních vod jako suroviny pro
zařízení při výrobě minerální vlny
v Dánsku, Francii, Německu a Spojeném království.
</p>
<p><b>Estonsko – 1 projekt</b></p>
<p>Cílem projektu je minimalizace <b>dopadu hospodářských
činností na životní prostředí</b>. Projekt má
prokázat, že prasečí kejda může být plně
zpracovávána za účelem výroby energie a druhotných
surovin (voda a hnojivo), a sice za použití nové technologie,
která zahrnuje fermentaci hnojiva, přeměnu bioplynu v
„zelenou“ energii a teplo, jakož i úplné
oddělení recyklovatelných a nerecyklovatelných složek.
</p>
<p><b>Finsko – 2 projekty</b><br>Oba projekty se zabývají
<b>nakládáním s odpady</b>. Jeden z nich zkoumá se
zvláštním přihlédnutím k venkovským
oblastem, jaké jsou možnosti recyklace odpadu z elektrických a
elektronických zařízení v souladu
s právními předpisy
EU<sup><b><a name="fnB2" href="#fn2">[2]</a></b></sup>.</p>
<p>Druhý projekt se zaměřuje na domácnosti, školy a
zařízení denní péče v Helsinkách
s cílem zvýšit povědomí o této problematice a
zajistit, aby množství vyrobených odpadů
nepřekročilo množství z roku 2003. </p>
<p><b>Francie – 11 projektů</b></p>
<p>Jeden projekt zaměřený na nakládání
s vodami sníží znečištění vody pesticidy
tím, že zdokonalí postupy pro ochranu plodin lepší
kontrolou objemu pesticidů z rozprašovačů. O
zkušenosti z tohoto projektu se Francie podělí se svými
italskými a španělskými partnery.</p>
<p>Tři projekty se zabývají <b>čistými
technologiemi</b>. Jeden projekt představí mechanickou a
k životnímu prostředí šetrnou alternativu
k chemickému frézování složitě
tvarovaných dílců používaných v leteckém
a vesmírném průmyslu.</p>
<p>Cílem druhého projektu je vývoj čisté technologie
pro konečnou úpravu tkanin založené na elektroflokulaci.</p>
<p>Obecným cílem třetího projektu je snížení
množství CO<sub>2 </sub>produkovaného při sušení
výrobků z terakoty o 30 %.</p>
<p>Šest projektů se týká <b>nakládání
s odpady</b>. První projekt přispěje k návrhu,
vývoji a vyzkoušení inovačních bezolovnatých
průmyslových výrobních linek a v souladu
s evropskými směrnicemi o odpadních elektrických a
elektronických zařízeních<sup>2</sup> a o omezení
používání nebezpečných látek v těchto
zařízeních (směrnice o nebezpečných
látkách)<sup><b><a name="fnB3" href="#fn3">[3]</a></b></sup> bude
zkoumat spolehlivost nových bezolovnatých slitin.</p>
<p>V rámci druhého projektu bude vyvinut postup pro likvidaci
letadel s ukončenou životností. Navzdory rostoucímu
počtu letadel s ukončenou životností
(přibližně 250 letadel za rok) neexistuje žádný
uznávaný postup pro vyřazování letadel z provozu
za bezpečných a ekologických podmínek. </p>
<p>Třetí projekt, jenž bude proveden v departmentu
Deux-Sèvres, bude usilovat o snížení množství
odpadů motivováním obyvatelstva a hospodářských
subjektů na všech úrovních spotřebního cyklu.</p>
<p>Čtvrtý projekt bude demonstrovat technickou proveditelnost
zavedení ultrazvukové technologie ke snížení produkce
kalů v zařízení na úpravu odpadních vod. </p>
<p>Pátý projekt prokáže proveditelnost inovační
technologie pro recyklaci lithium-ion baterií, které se
používají primárně v mobilních telefonech,
laptopech, kamerách, hračkách atd.</p>
<p>Šestý projekt nahradí olovo jinými slitinami za
účelem snížení „zelené“ elektroniky
pro letecké a armádní komunikační systémy. To
umožní soulad se směrnicí o nebezpečných
látkách<sup>3</sup>, která zakazuje používání
olova v elektrických a elektronických zařízeních
od 1. července 2006.</p>
<p></p>
<p>V rámci posledního francouzského projektu, který se
týká <b>řízení kvality vzduchu</b>, bude
vybudováno zařízení na odebírání vzorků
vzduchu, které bude za použití nové metody sledovat obsah
pylu ve vzduchu. Místo určování množství
pylových zrnek podle jejich morfologie se bude používat nový
online postup měření na základě antigenicity /
alergenity.</p>
<p><b>Německo – 6 projektů</b></p>
<p><a name="_Hlt111348841"></a><a name="_Hlt111348842"></a>Dva projekty se
týkají <b>nakládání s vodami</b>. První
projekt vyžaduje integrovaný přístup ke
snížení difuzního znečištění ze
zemědělství v souladu s rámcovou směrnicí EU
o vodě<sup>1</sup>.</p>
<p>Druhý projekt se zaměřuje na zlepšení
technologií na úpravu odpadních vod za použití
inovační technologie k přeměně organických
složek kalů z čistíren odpadních vod
v rozpustnou formu vhodnou pro výrobu bioplynu.</p>
<p>Dva projekty se zabývají čistými technologiemi ke
snížení <b>dopadu hospodářských činností
na životní prostředí</b>. Jeden z nich slouží
k prověření technické a environmentální
účinnosti nového anorganického pojiva
používaného pro odlévání hliníkových
bloků motoru. Tento postup by měl snížit náklady na
energii na přibližně 30 % a podstatně snížit
odpad.</p>
<p>Druhý projekt se týká předúpravy vlny při
výrobě příze. Hlavním cílem je
odstranění emisí absorbovatelných organických
halogenidů a podstatné snížení
používání chemikálií při postupu
čištění díky udržitelné
předúpravě plazmy.</p>
<p>Jeden projekt se týká <b>nakládání s odpady
</b>a prevence vzniku odpadů zavedením vzdělávacího
programu pro bezolovnaté letování v evropském
elektronickém průmyslu. </p>
<p>Šestý projekt usiluje o snížení <b>dopadů na
životní prostředí</b> v ocelářském
průmyslu, ve kterém se v současné době
používají nebezpečné kyseliny pro
odstraňování okují u plechů válcovaných za
studena. Požíván bude nový postup bez použití
chemikálií, založený na vysokotlaké vakuové
technologii.</p>
<p><b>Řecko – 4 projekty</b></p>
<p>První projekt se zaměřuje na oblast <b>územního
rozvoje a územního plánování </b>zavedením
participativního přístupu ke ctižádostivému
plánu pro sociální a environmentální oživení
městského území v zálivu Elefsina do roku 2020.
</p>
<p>Druhý projekt se týká <b>řízení kvality
vzduchu</b> a jeho cílem je vývoj integrovaného systému pro
hodnocení, sledování a řízení
znečišťování ovzduší v prefektuře
Kozani (západní Makedonie), kde se nachází
největší hnědouhelná elektrárna v zemi.</p>
<p>Třetí projekt se vztahuje k <b>dopadu produktů a služeb
na životní prostředí</b> a v jeho rámci bude
uskutečněn udržitelný stavební koncept
prostřednictvím přístupu založeném na
integrované výrobkové politice, jenž bude zahrnovat
všechny zúčastněné strany.</p>
<p>V rámci posledního projektu zaměřeného na
nakládání s vodami bude vyvinuta sada nástrojů
ekologických technologií k minimalizaci
znečištění z plošných zdrojů ze
zemědělských půd. Technologie budou integrovány do
plánu řízení pro povodí řeky Evrotas a
příslušnou pobřežní oblast.</p>
<p><b>Maďarsko – 1 projekt</b></p>
<p>Projekt, který se týká <b>nakládání
s vodami</b>, bude posuzovat rozsah znečištění
podzemní vody arsenem v jižní části Maďarska.
V jeho rámci bude vyvinut pilotní plán
řízení, jenž bude zahrnovat novou technologii pro
odstranění arsenu.</p>
<p><b>Irsko – 2 projekty</b></p>
<p>Oba projekty se týkají <b>nakládání
s odpady</b>. V rámci jednoho projektu bude vytvořen
demonstrační nástroj pro projektování
součástí a montážní podskupiny
v automobilovém odvětví, který bude
začleňovat požadavky souladu s životním
prostředím, zejména s ohledem na směrnici o vozidlech s
ukončenou
životností<sup><b><a name="fnB4" href="#fn4">[4]</a></b></sup>.</p>
<p>Druhý projekt bude demonstrovat environmentální a
konkurenční výhody podstavců palet, které se
vyrábějí z recyklovaných pneumatik, odpadů z pily
a třísek z vyřazených palet. </p>
<p><b>Itálie – 15 projektů</b></p>
<p>Cílem pěti projektů je <b>minimalizace dopadu
hospodářských činností na životní
prostředí</b> snížením emisí
skleníkových plynů nebo vývojem nejlepších
dostupných technik. V rámci jednoho projektu bude vytvořeno
demonstrační zařízení k výrobě energie
prostřednictvím nové technologie pro výrobu
biologického uhlíku z biomasy. </p>
<p>Druhý projekt přezkouší techniky pro zachycení
emisí oxidu uhličitého z jedné městské
skládky pevného odpadu s cílem vytvoření
možností pro širší použití tohoto postupu.
</p>
<p>Třetí projekt bude demonstrovat, jak je možné kontrolovat
vlhkost vzduchu při atmosférickém tlaku bez chlazení.
Jedná se o techniku, která podstatně sníží
spotřebu energie v chladicích zařízeních
používaných v nejrůznějších
průmyslových odvětvích.</p>
<p>Čtvrtý projekt se zabývá znovuzískáním a
opětovným použitím odpadu z kožedělného
průmyslu, která jsou možná čištěním a
opětovným použitím odpadní vody, a opětovným
získáním užitečných látek.</p>
<p>Pátý projekt vyhodnocuje použitelnost nejlepších
dostupných technik v malých a středních podnicích
v textilním průmyslu vybudováním
demonstračního zařízení.</p>
<p>Dva další projekty se zabývají
<b>snižováním dopadu produktů a služeb na
životní prostředí</b>. První projekt usiluje o
ukončení používání nebezpečných
látek pro vytváření dekorací a vnější
úpravy na předmětech z keramiky.</p>
<p>Druhý projekt vyvine techniky pro identifikaci a sledování
znečištění výrobky z geneticky modifikovaných
organismů v zemědělské výrobě a definuje
normy pro oddělení výrobků, které nejsou vyrobeny
z geneticky modifikovaných organismů, a jejich ochranu
v dodavatelském řetězci a ve výrobě potravin.</p>
<p>Tři projekty se týkají <b>udržitelného
územního rozvoje a územního plánování</b>.
Jeden projekt bude spojovat systém řízení podniků a
auditu z hlediska ochrany životního prostředí (EMAS)
s ostatními ekologickými účetními systémy,
čímž bude vytvořen integrovaný přístup k
environmentálnímu řízení ve čtyřech
pilotních městech.</p>
<p>Dva další projekty se budou zabývat vytvořením
ekologických dopravních systémů; v rámci jednoho
bude vytvořeno středisko pro ekologický rozvoz zboží
nákladní dopravou v historickém centru města Lucca a v
rámci druhého projektu budou vytvořeny nástroje pro
integrované plánování a kontrolu dopravy zboží v
městských oblastech.</p>
<p>Dva projekty budou usilovat o zlepšení <b>nakládání
s vodami </b>tím, že budou vyvinuty nové technologie na
úpravu vod. Jeden z nich vyvine prototyp za účelem
demonstrace nové ekologické metody pro úpravu odpadních
vod.</p>
<p>Druhý projekt se týká nakládání
s odtokovou vodou před jejím proniknutím do vodních
útvarů, jako jsou odpadní kanály, řeky a
přístavy. </p>
<p>Poslední tři projekty se zaměřují na
<b>nakládání s odpady</b>. Dva z nich se
zabývají nakládáním s kaly z keramického
a mramorového průmyslu.</p>
<p>Cílem třetího projektu je zdokonalení výsledků
z předchozího projektu LIFE – životní
prostředí, který se zabýval recyklací odpadních
vod z olejných mlýnů, a jejich další
rozšíření. </p>
<p><b>Lucembursko – 1 projekt</b></p>
<p>Projekt zavede nový postup sušení pro dřevěné
materiály, který významně sníží emise
těkavých organických sloučenin, CO<sub>2</sub> a oxidu
uhelnatého během jejich výroby a
používání.</p>
<p><b>Nizozemsko – 7 projektů</b></p>
<p>Tři holandské projekty se zabývají
<b>nakládáním s odpady</b>. Jeden z nich
přezkouší technologii předehřívání s
„uzavřenou smyčkou", která je
ekologičtější než technika
předehřívání za použití horké vody,
která se při výrobě výrobků z brambor
běžně používá. <br>Druhý projekt bude
přeměňovat popel vzniklý při spalování
odpadů v prvotřídní druhotnou surovinu, která se
bude používat v betonářském a hutním
průmyslu a při výrobě vápenopískových
cihel.</p>
<p>Třetí projekt bude demonstrovat proveditelnost recyklace
starých střešních lepenek vyrobených
z živice. </p>
<p>Čtvrtý projekt se týká <b>udržitelného
městského rozvoje</b> a sníží hluk a s ním
spojené zatížení v přístavních oblastech
alespoň o 25 % prostřednictvím hlukového mapování
a systému řízení hluku a příslušných
pokynů v souladu se směrnicí o
hluku<sup><b><a name="fnB5" href="#fn5">[5]</a></b></sup>.</p>
<p>Pátý projekt je zaměřen na <b>snižování
dopadu</b> elektrického vedení vysokého napětí <b>na
životní prostředí</b>. V rámci projektu bude
vytvořen nový typ elektrického vedení vysokého
napětí se sníženým magnetickým polem. </p>
<p>Šestý projekt se zabývá snižováním
<b>emisí skleníkových plynů</b>, v tomto
případě<br>hydrofluoruhlovodíků (HFC)
z ledniček, za použití chladicího systému na
bázi CO<sub>2</sub>. </p>
<p>Poslední projekt se týká udržitelného
<b>nakládání s vodami</b>, zejména
v zahradnictví. V rámci tohoto projektu má být
podstatně snížena potřeba používání
pesticidů prostřednictvím systému monitorování
plodin.</p>
<p><b>Portugalsko – 2 projekty</b></p>
<p>Oba projekty se týkají <b>nakládání
s vodami</b>. Jeden z nich usiluje o to, aby byl zvýšen
podíl recyklace smíšených plastů, kaučuku a
nápojových krabic tím, že budou navrženy nové
výrobky pro použití na stavbu silnic.</p>
<p>Druhý projekt se zaměřuje na opětovné
použití olejů na smažení k výrobě biodieselu
pro vozový park města Oeiras. </p>
<p><b>Rumunsko – 1 projekt</b></p>
<p>V Rumunsku budou v rámci projektu zaměřeného na
<b>řízení kvality vzduchu</b> určeny zdroje
znečištění ovzduší v Bukurešti a
okolí a orgánům a veřejnosti budou poskytnuty informace o
úrovni znečištění ovzduší. </p>
<p><b>Španělsko – 16 projektů</b></p>
<p>Tři projekty jsou zaměřeny na <b>nakládání
s vodami</b>. Jeden z nich vypracuje integrovaný model
řízení pro nakládání s kapalným odpadem
z průmyslu galvanického pokovování. </p>
<p>Druhý projekt vytvoří kombinované techniky pro
hnojení a zavlažování s cílem
snížení znečištění půdy a podzemní
vody a zlepšení produktivity.</p>
<p>Třetí projekt bude demonstrovat používání
automatizovaného zavlažovacího systému
v zavlažovací oblasti „El Vicario” (Guadiana).</p>
<p>Tři projekty se týkají <b>územního rozvoje a
územního plánování</b>. Cílem prvního
z nich je podpora udržitelné mobility v šesti
průmyslových parcích vypracováním mechanismů
řízení a podporou veřejné dopravy, cyklistiky a
sdílení automobilů.</p>
<p>Druhý projekt se zabývá ochranou půdy ve
středozemních oblastech s vysokou erozí půdy. Bude
demonstrovat výhody pěstování nových druhů
mandlovníků, které jsou obzvlášť odolné.</p>
<p>Třetí projekt bude usilovat o vytvoření
udržitelného systému řízení pro
vinařství v horských oblastech, aby byl snížen
dopad této činnosti na krajinu, půdu a vodní zdroje.</p>
<p>Čtyři projekty se zabývají <b>čistými
technologiemi</b>. První z nich sníží ekologický
dopad čisticích postupů ve zpracovatelských
zařízeních potravinářského průmyslu, při
kterých se obvykle spotřebuje velké množství vody a
vznikají vysoce znečištěné odpadní vody,
používáním ozonu namísto tradičních
chemických dezinfekčních látek. </p>
<p>Druhý projekt bude demonstrovat technickou, hospodářskou a
environmentální uskutečnitelnost znovuzískání
energie ze skládkového bioplynu používáním
mikroturbín a biologickým odstraňováním
sirovodíků a siloxanů.</p>
<p>V rámci třetího projektu bude postaveno pilotní
zařízení pro snížení emisí těkavých
organických sloučenin do ovzduší. Zařízení
bude nasazeno v závodě, který pro povrchovou úpravu
používá rozpouštědla, a sníží emise
těkavých organických sloučenin na jednu pětinu
limitní hodnoty stanovené příslušnou
směrnicí<sup><b><a name="fnB6" href="#fn6">[6]</a></b></sup>.</p>
<p>Čtvrtý projekt bude demonstrovat, že energie ze
slunečních článků může být
účinně uchovávána jako vodík pro
pozdější použití v motorech s palivovými
články, osvětlení a chlazení. </p>
<p>Šest projektů se týká <b>nakládání
s odpady</b>. První z nich sníží dopad hnoje
z vepřínů na životní prostředí
v oblasti Los Serranos (oblast Valencie). K rozložení odpadu
a jeho přeměně v organické hnojivo bude
používán hmyz.</p>
<p>Druhý projekt bude usilovat o snížení objemu odpadů
z textilního průmyslu vytvořením společného
postupu pro nakládání s odpady.</p>
<p>V rámci třetího projektu bude vytvořeno pilotní
zařízení ve městě Baena (Andalusie)
k přeměně kapalného odpadu vzniklého při
výrobě olivového oleje ve vedlejší výrobky
s přidanou hodnotou. </p>
<p>Čtvrtý projekt sníží dopad kalů vzniklých
v zařízeních na úpravu odpadních vod na
životní prostředí vhodnými postupy
řízení a recyklace.</p>
<p>Cílem pátého projektu je minimalizace negativního dopadu
odpadů vzniklých v rybářském průmyslu
doporučením účinných a integrovaných metod pro
nakládání s odpady a jejich zpracování za
účelem recyklace a snížení odpadů
produkovaných tímto odvětvím.</p>
<p>Poslední projekt bude demonstrovat technickou a hospodářskou
proveditelnost nového velkokapacitního postupu
k oddělování velmi čistých kovových slitin
(&gt; 90 %). Tento postup, jenž bude používán k
oddělení železa, hliníku a těžkých kovů
z vozidel s ukončenou životností, umožní
opětovné použití kovů např. pro nové motory v
automobilovém odvětví.</p>
<p><b>Švédsko – 2 projekty</b></p>
<p>Cílem dvou projektů je zmírnění <b>dopadu
hospodářských činností na životní
prostředí</b>.<b> </b>První z nich bude demonstrovat
inovační technologii s
nepřetržitě poháněnými chemickými
reaktory založenou na metodě ART&reg; (Advanced Reactor Technology),
která se používá pro udržitelnou výrobu
v chemickém odvětví. </p>
<p>V rámci druhého projektu bude usilováno o
snížení emisí skleníkových plynů tím,
že bude testováno a demonstrováno používání
těžkých užitkových vozidel, které jsou
poháněny dimethyl etherem (DME). Výroba pohonné látky
DME je téměř CO<sub>2</sub> neutrální, a proto je
slibnou alternativou k pohonné látce na bázi ropy.</p>
<p><b>Spojené království – 10 projektů</b></p>
<p>Čtyři projekty se zabývají <b>nakládáním
s odpady</b>. První z nich má demonstrovat
používání nové ultravysokotlaké vodní
technologie k znovuzískávání materiálů ze
starých pneumatik.</p>
<p>Druhý projekt bude demonstrovat inovační technologie pro
recyklaci skleněného odpadu, který je v současné
době nevhodný pro většinu postupů výroby skla, a
končí proto na skládkách odpadů.</p>
<p>Projekt, jenž se zaměřuje na prevenci vzniku odpadů, bude
demonstrovat, že technika známá jako enzymová hydrolýza
je bezpečnější a ekologičtější
způsob, jak lze upravit kaly z čistíren odpadních vod
za účelem jejich dalšího použití.</p>
<p>Cílem čtvrtého projektu je snížení likvidace
nesterilního nemocničního odpadu na skládkách
odpadů a podporuje jeho používání jako suroviny pro
recyklované výrobky.</p>
<p>Cílem dvou projektů je zmírnění <b>dopadu
hospodářských činností na životní
prostředí</b>. Jeden z nich bude demonstrovat účinnost
recyklace vody za použití nového reaktoru k aerobnímu
vyhnívání odpadní vody. </p>
<p>Cílem druhého projektu je opětovné použití
opuštěných periferií k pěstování
energetických plodin, čímž by bylo dosaženo jednak
obnovení zničených ploch a jednak výroby tepla a energie z
obnovitelných energetických zdrojů.</p>
<p>Dva projekty se týkají oblasti <b>nakládání
s vodami</b>. Jeden z nich ukáže novou technologii
úpravy, při které se přeměňuje formaldehyd,
látka používaná při výrobě lepidla,
dřevěných výrobků, konzervačních látek
atd., v netoxické cukry. Cílem je snížení
výskytu formaldehydu v odpadních vodách, které
vtékají do ústí řeky Severn, o 100 %.</p>
<p>V rámci druhého projektu má dojít
k nápravě v souvislosti se
znečišťováním povrchových vod dusičnany
v zemědělství tím, že
znečištění dusičnany bude hospodárným
způsobem sníženo alespoň o 85 %.</p>
<p>Jeden projekt usiluje o zlepšování kvality
<b>městských prostředí</b> pro uživatele
říčních koridorů a jiné
zúčastněné strany.</p>
<p>Poslední projekt se týká <b>dopadu produktů a služeb
na životní prostředí </b>a zaměřuje se na
možnost začlenění skleníků do jiných budov,
např. do kancelářských budov. Projekt bude demonstrovat
výhody projektování, stavby a provozování ekologicky
udržitelných skleníků a stavebních systémů,
jakož i možnost snížení dopadu na životní
prostředí díky zahradnické výrobě
v těchto budovách.</p>
<hr><p><sup><b><a name="fn1" href="#fnB1">[1]</a></b></sup> Směrnice
Evropského parlamentu a Rady 2000/60/ES ze dne 23. října
2000,<br> kterou se stanoví rámec pro činnost
Společenství v oblasti vodní
politiky.<br><sup><b><a name="fn2" href="#fnB2">[2]</a></b></sup><b>
</b>Směrnice Evropského parlamentu a Rady 2002/96/ES ze dne 27. ledna
2003 o odpadních elektrických a elektronických
zařízeních.</p>
<p><sup><b><a name="fn3" href="#fnB3">[3]</a></b></sup> Směrnice
Evropského parlamentu a Rady 2002/95/ES ze dne 27. ledna 2003 o
omezení používání některých
nebezpečných látek v elektrických a elektronických
zařízeních.</p>
<p><sup><b><a name="fn4" href="#fnB4">[4]</a></b></sup> Směrnice
Evropského parlamentu a Rady 2000/53/ES ze dne 18. září 2000
o vozidlech s ukončenou
životností.<br><sup><b><a name="fn5" href="#fnB5">[5]</a></b></sup>
Směrnice Evropského parlamentu a Rady 2002/49/ES ze dne 25.
června 2002 o hodnocení a řízení hluku ve
venkovním prostředí.</p>
<p><sup><b><a name="fn6" href="#fnB6">[6]</a></b></sup> Směrnice Rady
1999/13/ES ze dne 11. března 1999 o omezování emisí
těkavých organických sloučenin vznikajících
při používání organických rozpouštědel
při některých činnostech a v některých
zařízeních.</p>


