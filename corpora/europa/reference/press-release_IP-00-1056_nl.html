<H3>
<P><B>Commissie keurt verwerving van gezamenlijke zeggenschap over de Tsjechische uitgever Stratosfera door VNU en Hearst goed</B></H3>
<P><I><B>De Europese Commissie heeft de verwerving van de gezamenlijke zeggenschap over Stratosfera door de Nederlandse uitgever VNU en Hearst uit de Verenigde Staten goedgekeurd. De transactie geeft geen aanleiding tot bezwaren uit het oogpunt van de mededinging, omdat Stratosfera niet aanwezig is op de markt in de Europese Economische Ruimte (EER).  </B></I>
<P>Stratosfera sr.o. is een uitgeverij naar het recht van de Tsjechische Republiek en staat onder de gezamenlijke zeggenschap van VNU, Hearst en een Tsjechisch onderdaan. Stratosfera geeft diverse consumentenbladen in het Tsjechisch uit in de Tsjechische Republiek, waarvan een aantal bladen onder licentie van The Hearst Corporation wordt uitgegeven.
<P>VNU Stratosfera B.V. is een dochteronderneming van het in Nederland gevestigde VNU N.V., een internationale uitgever en onderneming op het gebied van de informatieverstrekking aan de consument en het bedrijfsleven. VNU N.V. is als uitgever voornamelijk actief op het gebied van consumententijdschriften en educatieve uitgaven. 
<P>Hearst Enterprises B.V. is een onderdeel van The Hearst Corporation, een grote en gediversifieerde communicatieonderneming in de VS, die zich voornamelijk toelegt op het uitgeven van dagbladen, tijdschriften en zakelijke publicaties.
<P>De markt voor deze tijdschriften wordt als nationaal beschouwd, zodat Stratosfera niet actief is op de EER-markt.
<P>De concentratie zal derhalve niet leiden tot het ontstaan van een machtspositie op enige markt binnen de Gemeenschap of de EER en de Commissie heeft derhalve besloten zich niet tegen de transactie te verzetten.
