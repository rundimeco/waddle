<h1>
<a name="Heading4"></a><b>Komisija odpira spletno stran informiranja
uporabnikov o stroških mobilnega gostovanja v Evropi</b></h1>
<p><b><i>Danes je Evropska komisija odprla novo spletno stran, ki naj bi
uporabnikom pomagala pri dostopu do ugodnejših tarif pri uporabi mobilnih
telefonov v tujini. Zato so na spletni strani objavljene tarife gostovanj
operaterjev iz vseh 25 držav članic EU. Odprtje te strani je bilo
napovedano julija, ko je Komisarka Viviane Reding izpostavila visoke
stroške uporabe mobilnih telefonov v tujini in potrebo po zagotavljanju
večje preglednosti teh tarif. Cilj spletne strani je s pomočjo
razpredelnic z vzorčnimi tarifami in neposrednimi povezavami z mobilnimi
operaterji EU dati uporabnikom EU stvarno predstavo o tarifnih stopnjah, s
katerimi se bodo soočili ob odhodu na dopust, kakor tudi navodila in
nasvete, kako upravljati s svojimi računi za mednarodno gostovanje. Od
napovedi spletne strani pred poletjem je bil opazen začetek konkurence
zlasti med nekaterimi operaterji, ki ponujajo posebne počitniške
pakete in druge tarifne pakete.</i></b></p>
<p> „Le dobro obveščen uporabnik je dobro oborožen
uporabnik,“ pravi komisarka za informacijsko družbo in medije Viviane
Reding. „V času, ko smo v Evropi priča tolikšnemu napredku
v drugih telekomunikacijskih storitvah, je težko verjeti stroškom
uporabe mobilnega telefona v tujini. Zato si je Komisija zadala cilj, da z novo
spletno stranjo, ki jo je predstavila danes, na osnovi podanih informacij
omogoči uporabniku izbiro, poveča tekmovalnost v industriji in
spodbuja bolj pošteno in jasno oblikovanje cen.“ </p>
<p>Z današnjim dnem odprta nova spletna stran Komisije zagotavlja
uporabnikom primere tarif za različne kraje vseh mobilnih operaterjev v
vseh 25 državah članicah EU. Njen cilj je tudi olajšati
uporabnikom nadaljnje iskanje z zagotavljanjem neposrednih povezav na spletne
strani s tarifami vseh gostujočih operaterjev EU in drugih koristnih
naslovov za nadaljnje informacije.  Vsebuje tudi nasvete, kako doseči
najboljšo tarifo, in kontaktne točke za primere težav in
pritožb. </p>
<p>Nova spletna stran Komisije, namenjena uporabnikom ne predstavlja seznama
več tisoč tarif v EU, temveč zagotavlja uporabniku na lahko
dostopen način primere, ki jih lahko pričakuje med potovanjem po
Evropi. Na spletni strani so cene gostovanj za september 2005 in se bodo vsakih
šest mesecev posodabljale. </p>
<p>Ta pobuda Komisije dopolnjuje delo 25 nacionalnih regulatorjev
telekomunikacij. Nacionalni regulatorji telekomunikacij tesno sodelujejo s
službo Komisije za cene gostovanj in so pred kratkim objavili dodatno
akcijo o preglednosti tarif mednarodnih gostovanj pod pokroviteljstvom Skupine
evropskih regulatorjev (ERG), katere naloga je zagotavljanje doslednega urejanja
v Evropi. Komisarka Reding je zato danes novo spletno stran Komisije predstavila
skupaj z Jørgenom Abildom Andersenom, vodjem danskega regulatorja
telekomunikacij in zdajšnjim predsednikom ERG. </p>
<p>Komisija pričakuje, da bo kombinirani učinek teh evropskih in
nacionalnih ukrepov spodbudil operaterje, da bodo svojim uporabnikom nudili
boljše in pravičnejše cene. </p>
<p><b>Ozadje:</b></p>
<p>„Mednarodno gostovanje“ je možnost naročnikov mobilnih
storitev, da uporabljajo svoje telefone na potovanjih v tujini. Uporabniki lahko
kličejo in sprejemajo klice na isto telefonsko številko kot doma.
Operater mobilnega omrežja to lahko zagotovi tako, da sklene pogodbe o
mednarodnem gostovanju z operaterji mobilnih omrežij v drugih
državah.</p>
<p>Zaradi skrbi, da so cene previsoke, je Komisija leta 2000 začela
obsežno antitrustovsko preiskavo sektorja na ravni maloprodajnih in
veleprodajnih cen gostovanja v Evropi. Preiskava je vodila k odprtju posameznih
antitrustovskih postopkov v skladu s pravili pogodbe ES o zlorabi monopolnega
položaja (člen 82) proti mobilnim operaterjem v Nemčiji in
Združenem kraljestvu zaradi previsokih veleprodajnih tarif mednarodnih
gostovanj. Do zdaj so ti postopki vključevali izdajanje številnih
izjav o nasprotovanju (glej <a
href="/rapid/pressReleasesAction.do?reference=IP/04/994&format=HTML&aged=1&language=EN&guiLanguage=en">IP/04/994</a>
in <a
href="/rapid/pressReleasesAction.do?reference=IP/05/161&format=HTML&aged=1&language=EN&guiLanguage=en">IP/05/161</a>)
in še potekajo. Poleg tega Komisija od leta 2004 spremlja dve
strateški povezavi, oblikovani za izboljšanje storitev mednarodnega
gostovanja („Starmap“ in „Freemove“) zaradi zagotovitve
skladnosti s pravili pogodbe ES o omejevanjih poslovnih praks (člen
81).</p>
<p>Vzporedno z zgornjimi postopki Komisija rešuje vprašanje
maloprodajnih cen gostovanj od decembra 2004, ko je ERG – skupina
nacionalnih regulatorjev telekomunikacij, ki jo je  Komisija ustanovila za
pomoč pri koordinaciji reguliranja elektronskih komunikacij v EU –
začela koordinirano preiskavo veleprodajnih cen mednarodna gostovanja, ki
si jih med seboj zaračunavajo mobilni operaterji (glej <a
href="/rapid/pressReleasesAction.do?reference=IP/04/1458&format=HTML&aged=1&language=EN&guiLanguage=en">IP/04/1458</a>).</p>
<p>Te preiskave še vedno potekajo in so maja dosegle naslednjo stopnjo, ko
so nacionalni regulatorni organi na podlagi skupnega pristopa, dogovorjenega na
majskem sestanku ERG začeli analizirati svoje nacionalne trge. O svojih
načrtovanih odločitvah bodo pravočasno obvestili Komisijo.
„Maloprodajne tarife so trenutno zelo visoke brez jasne
utemeljitve“, je ena izmed ugotovitev ERG; glej </p>
<p><a
href="http://erg.eu.int/doc/whatsnew/reg_intens_wrk_intl_roaming_mtg.pdf">http://erg.eu.int/doc/whatsnew/reg_intens_wrk_intl_roaming_mtg.pdf</a></p>
<p>Komisarka Reding je julija 2005 objavila svoj namen o uvedbi spletne stran,
ki bo uporabnikom omogočila večjo preglednost cen mednarodnega
gostovanja (glej <a
href="/rapid/pressReleasesAction.do?reference=IP/05/901&format=HTML&aged=0&language=EN&guiLanguage=en">IP/05/901</a>).
Ta spletna stran je konkreten odgovor Evrope na razširjeno zaskrbljenost,
da so tarife mednarodnega gostovanja neupravičeno visoke.  <br>Novo spletno
stran Komisije o cenah gostovanj najdete na:</p>
<p><a
href="http://ec.europa.eu/information_society/roaming">http://ec.europa.eu/information_society/roaming</a></p>
<p><a
href="http://ec.europa.eu/information_society/doc/factsheets/051-roaming.pdf">http://ec.europa.eu/information_society/doc/factsheets/051-roaming.pdf</a></p>
<p>Glejte tudi <a
href="/rapid/pressReleasesAction.do?reference=MEMO/05/247&format=HTML&aged=0&language=EN&guiLanguage=en">MEMO/05/247</a>
</p>

