<H3>
<P><B>Bilforsikring: Kommissionen beder Italien oph</B><B>æve prisstop</B></H3>
<P><I><B>Europa-Kommissionen har besluttet at bede Italien oph</B></I><I><B>æve fastfrysningen af pr</B></I><I><B>æmierne for ansvarsforsikringer for motork</B></I><I><B>øret</B></I><I><B>øjer inden tre uger. Efter en indg</B></I><I><B>ående gennemgang af Italiens svar p</B></I><I><B>å </B></I><I><B>åbningsskrivelsen af 13. juli 2000 (se IP/00/773) mener Kommissionen, at det italienske prisstop er uforeneligt med den frie udveksling af forsikringsydelser i EU som fastsat i tredje skadesforsikringsdirektiv (92/49/E</B></I><I><B>ØF), for s</B></I><I><B>å vidt ang</B></I><I><B>år etableringsfriheden og den frie udveksling af tjenesteydelser. Kommissionen mener ikke, at prisstoppet er et led i en generel priskontrolordning, eller at det er begrundet i almene hensyn. Kommissionen frems</B></I><I><B>ætter sin anmodning i en begrundet udtalelse, dvs. anden fase af overtr</B></I><I><B>ædelsesproceduren i EF-traktatens artikel 226. Modtager Kommissionen ikke inden for tre uger et tilfredsstillende svar p</B></I><I><B>å den begrundede udtalelse, kan sagen indbringes for EF-Domstolen.</B></I>
<P>Den italienske regering vedtog den 28. marts lovdekret nr. 70/2000 med en række hastetiltag for at bekæmpe inflationsstigninger. Det italienske parlament omsatte den 26. maj 2000 dette dekret til lov ved konverteringslov nr. 137. Bestemmelserne har til formål at:
<UL><P><LI>forbyde prisstigninger i ét år for forsikrede, hvis policer forfalder til betaling og indeholder bestemmelser om regulering af præmien i forhold til opståede skader, forudsat at den forsikrede ikke har anmeldt skader i den seneste referenceperiode
<P><LI>fastfryse præmierne den 29. marts 2000 (datoen for foranstaltningernes ikrafttræden) for samtlige nye policer, der indeholder bestemmelser om regulering af præmien i forhold til opståede skader, også i et tidsrum på ét år
<P><LI>fastfryse visse elementer i tilbudsbetingelserne
<P><LI>forpligte ethvert forsikringsselskab, der tilbyder ansvarsforsikring for motorkøretøjer, til at tilbyde bonus-malus-policer med obligatorisk selvrisiko på mellem 500 000 ITL og 1 000 000 ITL
<P><LI>give de forsikrede mulighed for inden udløbsdatoen at opsige deres police i tilfælde af en præmiestigning, der er højere end den forventede inflation.
</UL><P>Det skal bemærkes, at bestemmelserne også gælder for policer, der indgås ad elektronisk vej eller pr. telefon, hvad enten de udbydes i Italien eller fra en anden medlemsstat som led i den frie udveksling af tjenesteydelser. Disse begrænsninger kan hæmme eller endog hindre utraditionelle tjenesteudbydere i at komme ind på det italienske marked. Når de således hindres i at fremsætte interessante tilbud, bliver det vanskeligere at oparbejde en kundekreds.
<P>Det italienske parlament havde ganske vist, da lovdekretet blev omsat til lov, begrænset anvendelsesområdet til ansvarsforsikringer for motorkøretøjer, men ifølge den italienske regering er der tale om et sæt af foranstaltninger, der skal modvirke inflation. Det italienske parlament har imidlertid - for de øvrige berørte sektorers vedkommende - primært gjort brug af andre former for lovgivning (forslag om taksterne for offentlige tjenester i regioner og kommuner og lovforslag om hhv. fiskeri, jernbanetransport og erstatning ved personskade) eller administrative bestemmelser (nedsættelse af afgiften på olieprodukter og benzin med 50 ITL pr. liter). Kommissionen mener derfor, at der ikke kan være tale om en egentlig priskontrolordning, som eventuelt kunne have retfærdiggjort hindringerne for den frie udveksling af forsikringsydelser.
<P>Kommissionen modtog primo oktober et supplerende svar på åbningsskrivelsen, hvori man fra italiensk begrundede foranstaltningerne med, at de italienske konkurrencemyndigheder har pålagt 38 virksomheder, der tilbyder ansvarsforsikring for motorkøretøjer i Italien, en bøde på 362 mio. EUR for angiveligt konkurrencebegrænsende udveksling af oplysninger. Kommissionen respekterer de kompetente nationale myndigheders afgørelser, men mener, at et generelt prisstop for <B>alle</B> virksomheder i en given sektor i Italien på ingen måde kan forsvares med, at man har afsløret - og pålagt straf for - kartelvirksomhed eller en konkurrencebegrænsende aftale mellem <B>en r</B><B>ække</B> virksomheder i den pågældende sektor.
