<H3>
<P><B>De Commissie acht de steunmaatregelen welke zijn toegekend aan Verlipack, Walloni</B><B>ë, onverenigbaar met de gemeenschappelijke markt</B></H3>
<P><I><B>De Europese Commissie heeft besloten om de procedure die werd ingeleid tegen de door Belgi</B></I><I><B>ë in 1997 aan Verlipack toegekende steunmaatregelen te be</B></I><I><B>ëindigen met een negatieve beschikking en een eis tot terugvordering. Ze heeft aldus haar beschikking om geen bezwaar te maken die zij in 1998 had gegeven, herroepen. Het betreft een door de Belgische autoriteiten niet aangemelde kapitaalinbreng van 8.676.273 </B></I><I><B>€ (350 miljoen BEF) in het kader van een kapitaalverhoging van de Holding Verlipack. De inbreng van 12.394.676 </B></I><I><B>€ (500 miljoen BEF) van een particulier investeerder, de groep Heye-Glas die op het tijdstip van de beschikking van 1998 had aangetoond dat Verlipack op termijn levensvatbaar was, was eveneens afkomstig van openbare middelen.</B></I>
<P>Verlipack NV was de grootste producent van hol verpakkingsglas in België. Deze sector kreeg te kampen met prijsdalingen die in 1997 op het tijdstip van de toekenning van de steun niet voorzienbaar waren. De snelle en ongunstige prijsevolutie hield aan wegens concurrentie van andere verpakkingsproducten (PET, karton en blikjes) en de ineenstorting van de Russische markt. De vestigingen van Verlipack te Ghlin, Jumet en Mol (Vlaanderen) hebben ondanks de toekenning van deze steunmaatregelen in de vorm van een participatie in het kapitaal en de toekenning van twee leningen voor een bedrag van 12.394.676 € (500 miljoen BEF),     hun levensvatbaarheid niet kunnen herstellen en zijn in 1999 failliet gegaan.
<P>Een kapitaalinbreng door de overheid is verenigbaar met de gemeenschappelijke markt indien de inbreng geschiedt in omstandigheden welke aanvaardbaar zouden zijn voor een particulier investeerder die handelt volgens de in een markteconomie normale voorwaarden. Naast een participatie in Verlipack heeft het Waals gewest eveneens de inbreng van de particuliere investeerder gefinancierd via twee leningen. De groep Heye-Glas heeft zich ertoe verbonden om de door de Waalse autoriteiten geleende middelen te gebruiken voor de herkapitalisatie van de vestigingen in Wallonië. Heye heeft derhalve gefunctioneerd als doorgeefluik voor die middelen. Volgens de jurisprudentie van het Hof van Justitie is de begunstigde van een steunmaatregel de onderneming die er baat bij heeft gevonden en die het daadwerkelijke genot van de middelen heeft gehad, in de onderhavige zaak Verlipack.
<P>De Commissie is derhalve van oordeel dat de omstandigheden waarin steun ten faveure van Verlipack is verleend niet aanvaardbaar zouden zijn geweest, noch voor een particulier investeerder, noch voor een particuliere financiële instelling en dat de steunmaatregelen derhalve niet kunnen worden gelijkgeschakeld met het gedrag van een particulier investeerder.
<P>Derhalve vraagt de Commissie België om alle noodzakelijke maatregelen te nemen om het onrechtmatig ter beschikking gestelde bedrag van de begunstigde terug te vorderen teneinde de vroegere situatie te herstellen en alle financiële voordelen op te heffen die Verlipack op onrechtmatige wijze heeft genoten sinds het tijdstip van de toekenning van deze steun.
