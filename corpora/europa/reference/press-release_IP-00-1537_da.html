<H3>
<P><B>Kommissionen opfordrer medlemsstaterne til at forbedre kvaliteten og holdbarheden i de offentlige finanser</B></H3>
<P><I><B>Som forberedelse til Det Europ</B></I><I><B>æiske R</B></I><I><B>åd i Stockholm har Kommissionen i dag godkendt en udtalelse om de offentlige finansers indvirkning p</B></I><I><B>å v</B></I><I><B>ækst og besk</B></I><I><B>æftigelse. De offentlige finanser, som tegner sig for mellem 40 og 50% af BNP i Den Europ</B></I><I><B>æiske Union, spiller en afg</B></I><I><B>ørende rolle i arbejdet med at n</B></I><I><B>å de strategiske m</B></I><I><B>ål, der blev opstillet i Lissabon. EU's kommiss</B></I><I><B>ær for </B></I><I><B>økonomiske og monet</B></I><I><B>ære anliggender, Pedro Solbes, udtaler: Nu, hvor den national</B></I><I><B>økonomiske konsolidering i EU er p</B></I><I><B>å rette vej, er det n</B></I><I><B>æste logiske skridt at forbedre kvaliteten og holdbarheden i de offentlige finanser, samtidig med at der f</B></I><I><B>øres en stram </B></I><I><B>økonomisk politik." I meddelelsen kortl</B></I><I><B>ægges fire hovedudfordringer: (i) behovet for stram styring af finanserne, (ii) behovet for hurtigere at opn</B></I><I><B>å besk</B></I><I><B>æftigelsesvenligere skatte- og underst</B></I><I><B>øttelsessystemer, (iii) behovet for at oml</B></I><I><B>ægge de offentlige udgifter til at fremme en videnbaseret </B></I><I><B>økonomi og (iv) behovet for at sikre en sund offentlig </B></I><I><B>økonomi p</B></I><I><B>å langt sigt og at tage h</B></I><I><B>øjde for konsekvenserne af en aldrende befolkning.</B></I>
<P>På Det Europæiske Råd i Lissabon i marts blev der fastsat et strategisk mål for EU: "at blive den mest konkurrencedygtige og dynamiske videnbaserede økonomi i verden." De offentlige finanser, som udgør mellem 40 og 50% af BNP, spiller en afgørende rolle, når dette mål skal nås. På Det Europæiske Råd i Lissabon blev Kommissionen og Rådet bedt om at fremlægge en rapport til Det Europæiske Råd i foråret 2001, hvori der gøres rede for, hvordan de offentlige finanser bidrager til vækst og beskæftigelse. Specielt skal rapporten på grundlag af sammenlignelige data og indikatorer vurdere, om bliver taget konkrete skridt til at:
<UL><P><LI>mindske skattetrykket på arbejde, specielt inden for forholdsvis ufaglært og lavtlønnet arbejdskraft, forbedre skatte- og understøttelsessystemernes virkning på beskæftigelse og videreuddannelse
<P><LI>omlægge det offentlige forbrug, så der fokuseres mere på kapitalakkumulation   både fysisk og menneskelig  samt støtte forskning og udvikling, innovation og informationsteknologi
<P><LI>sikre de offentlige finanser på langt sigt ved at undersøge deres forskellige aspekter, herunder betydningen af aldrende befolkninger.
</UL><P>Kommissionens meddelelse bliver arbejdsgrundlag for den fælles Økofin-rapport fra Kommissionen og Rådet, der skal udarbejdes om dette emne til næste år. Selv om de offentlige finansers indvirkning på den reale økonomi er mange og komplekse, styrker de potentiel vækst og beskæftigelse ved en akkumulation af produktive faktorer (f.eks. investering i fysisk og menneskelig kapital), ved at give de nødvendige impulser gennem skatte- og understøttelsessystemerne og ved at sikre et stabilt, makroøkonomisk klima. I meddelelsen kortlægges fire hovedområder, hvor der skal sættes ind for at sikre, at de offentlige finansers bidrag til vækst og beskæftigelse bliver optimalt.
<P>Den første af de centrale udfordringer er at opretholde en <B>stram </B><B>økonomisk disciplin i </B><B>ØMU</B>. Den seneste udvikling i statsbudgetterne viser, at EU er på rette vej. Målet i stabilitets- og vækstpagten (SVP) om budgetter, der er "tæt på balance eller viser overskud" er inden for rækkevidde, og den offentlige gæld falder støt. Samtidig bliver der indført reformer for at reducere skattetrykket fra et historisk højt niveau. Situationen er dog langtfra perfekt, da der nu ses tegn på en løsere procyklisk finanspolitik, samtidig med at der er ved at opstå et positivt produktionsgab i de fleste medlemsstater. Kommissionen har opstillet fire kriterier for, om skattesænkninger kan medføre en varig nedgang i skattetrykket og samtidig bidrage til vækst og beskæftigelse: (1) Medlemsstaterne skal nå eller nærme sig det mellemlange budgetmål, hvor deres budget er 'tæt på balance eller viser overskud', (2) reformerne skal tage højde for konjunkturen og må ikke være procykliske, (3) der skal tages højde for statsgældens niveau og budgettets holdbarhed på langt sigt, (4) skattesænkningerne skal indgå i et omfattende reformprogram. På grundlag af disse fire kriterier tyder det på, at skattesænkningerne i mange lande bør ledsages af yderligere nedskæringer i statens forbrug, så der opnås en holdbar sænkning af skattetrykket. Kommissionen opfordrer medlemsstaterne til at undersøge kriterierne til at bedømme skattesænkningerne og beder dem om at gennemføre dem som led i budgetovervågningen på EU-plan.
<P>En anden udfordring er at <B>fremskynde processen hen imod et skatte- og velf</B><B>ærdssystem, der i h</B><B>øjere grad stimulerer besk</B><B>æftigelsen</B>. Den seneste tids skattereformer har overvejende handlet om at mindske skatten på arbejde, som er steget med en tredjedel i de sidste 30 år. Generelt er der sket fremskridt med at skabe beskæftigelsesvenligere skattesystemer, idet man har sænket skatten på arbejde. Disse fremskridt har dog været ujævnt fordelt på tværs af medlemsstaterne, og den generelle skat på arbejde i mange medlemsstater ligger væsentligt over det internationale niveau. Der er heller ikke sket tilstrækkelige fremskridt med at reformere understøttelsessystemerne. Der er sket forholdsvis små ændringer i reproduktionstallene, og kun få medlemsstater har indført understøttelse af folk i arbejde til at øge indkomsten for de lavtlønnede. Selv om der er sket fremskridt med at overgå fra passiv til aktiv hjælp, mener Kommissionen, at der er behov for flere og større initiativer.
<P>Med den igangværende debat om den "nye økonomi" er det passende at vurdere de <B>offentlige finansers bidrag til en videnbaseret </B><B>økonomi</B>. Imidlertid forelå der ikke mange oplysninger om medlemsstaternes konkrete initiativer, og derfor tager meddelelsen kun delvis stilling ud fra mandatet fra Det Europæiske Råd i Lissabon. På trods af de manglende oplysninger kan der opstilles nogle forsigtige politiske konklusioner. Der er sket visse fremskridt med at øge de nødvendige investeringer til at fremme udviklingen af informationssamfundet, men der kræves en større indsats. Regeringerne skal også lægge mere vægt på uddannelse og videreuddannelse, så Europas borgere får de kvalifikationer, som et informationssamfund kræver, mens den private sektors rolle inden for innovation samt forskning og udvikling fremmes. 
<P>En sådan indsats skal ske inden for en fornuftig skattepolitik, hvor stigningen i kapitalakkumulationen finansieres ved omlægning af udgifterne og ikke ved en stigning i de samlede udgifter. Desuden bør omlægningen af de offentlige udgifter ske sammen med institutionelle og strukturelle reformer, der øger markedsmekanismernes rolle og indfører passende rammer, hvor der sker akkumulation af fysisk og menneskelig kapital på privat plan. Når der skal skabes økonomisk vækst, er det ikke afgørende, om der sker en offentlige akkumulation af produktionsfaktorer i sig selv, men at der sker en samlet (offentlig og privat) faktorakkumulation. Øgede offentlige investeringer vil kun have begrænset eller måske endda negativ betydning for væksten, hvis de fortrænger den private kapital. Der er behov for yderligere analyse og flere oplysninger på dette område, og medlemsstaterne bør stille mere information til rådighed. 
<P>Den sidste udfordring er at sikre de <B>offentlige finansers holdbarhed p</B><B>å l</B><B>ængere sigt</B>. Ældreforsørgerbyrden i EU (befolkningen over 65 udtrykt i procent af den arbejdsdygtige befolkning mellem 20 og 64) vil stige hastigt fra 27% i 2000 til over 50% i 2050. Prognoser fra en undersøgelse udarbejdet af Udvalget for Økonomisk Politik, som Europa-Kommissionen er medlem af, kan en aldrende befolkning betyde en stigning i pensionsudgifterne på mellem 3 og 5 procentpoint af BNP i de fleste medlemsstater. Da udgifterne til sundhedsvæsenet også forventes at stige væsentligt på grund af den aldrende befolkning, står EU over for en stor udfordring med hensyn til holdbarheden af den offentlige finanser. Udfordringen bliver størst i de lande, som har en høj offentlig gældsratio og finansiere deres pensionssystem på grundlag af "pay-as-you-go" metoden.
<P>Der er behov for et omfattende initiativ for at løse de budgetproblemer, som en aldrende befolkning kan betyde. For det første bør medlemsstaterne stræbe efter økonomisk konsolidering og en hurtigere reduktion af ratioen for statsgælden. Dermed mindskes gældsbyrden i fremtiden, hvilket delvis opvejer de øgede udgifter til pensioner og sundhedsvæsenet. For det andet er det nødvendigt at øge beskæftigelsesraten, især for kvinder og ældre arbejdstagere. Udover at begrænse adgangen til førtidspension bør skatte- og understøttelsessystemet anspore ældre til at blive på arbejdsmarkedet. For det tredje er der i mange medlemsstater behov for yderligere reformer af de offentlige pensionssystemer, så der opnås større aktuarisk sammenhæng mellem bidrag og udbetalinger, og pensionssystemer med delvis brugerbetaling vil formentlig spille en større rolle. EU kan medvirke konstruktivt ved at hjælpe medlemsstaterne med at tage stilling til budgetspørgsmålene ved en aldrende befolkning. Kommissionen vil støtte bestræbelserne på at udvide beregningerne over langsigtet forbrug til også at omfatte sundhedsvæsenet og langsigtet ældrepleje. Medlemsstaterne bør fuldt ud at lade statsfinansernes langsigtede holdbarhed indgå i stabilitets- og vækstprogrammet. Endelig vil Kommissionen undersøge muligheden for i samarbejde med medlemsstaterne at udarbejde en europæisk longitudinal ældreundersøgelse, så landene lettere kan formulere politikker, der tager hensyn til de nye behov, som en aldrende befolkning har.
