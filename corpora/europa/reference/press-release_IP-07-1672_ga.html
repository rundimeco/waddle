<h1>
<a name="Heading4"></a><b>Tugtar blaiseadh beag de ghairm an
aistritheora d'aos óg na hEorpa trí chomórtas atá á
eagrú ag an gCoimisiún </b></h1>
<h2>
<a name="Heading7"></a><b><i>An 14 Samhain scrúdófar scileanna
aistriúcháin breis is míle dalta scoile ó cheann ceann na
hEorpa i gcomórtas "Juvenes Translatores" (aistritheoirí óga)
atá á eagrú ag Ard-Stiúrthóireacht an
Aistriúcháin ag an gCoimisiún Eorpach.	</i></b><br><b><i>Le linn
an chomórtais, a tharlóidh go comhuaineach i ngach ceann de na 27
Ballstát AE, tabharfaidh daltaí scoile seacht mbliana déag d'aois
aghaidh ar ghearrthéacsanna a bhaineann le hábhar ginearálta a
aistriú ó rogha amháin teanga go teanga eile as measc na
dtrí theanga is fiche a bhfuil aitheantas oifigiúil acu san Aontas
Eorpach. Tá geall le 1500 dalta ó thuairim is 300 scoil roghnaithe
chun páirt a ghlacadh sa chomórtas.	</i></b><br><b><i>Trí
cheiliúradh a dhéanamh ar an ilteangachas, atá ina
bhunphrionsabal ag an AE ó bunaíodh é 50 bliain ó shin,
tugann an comórtas deis phléisiúrtha agus luachmhar don té a
ghlacann páirt ann taithí a fháil ar ghairm an aistritheora.
</i></b></h2>
<p>"Léiríonn an spéis bheoga a cuireadh sa chomórtas go
bhfuil an-tóir ag daoine óga teangacha a fhoghlaim", arsa
Coimisinéir an Ilteangachais, Leonard Orban.  "Tugann sé le fios
dúinn freisin go bhfuil toradh á fháil ar
ghníomhaíochtaí na mBallstát atá dírithe ar
mhúineadh teangacha a fheabhsú agus ar éagsúlacht teanga a
chur chun cinn." </p>
<p>Déanfaidh na scoileanna a roghnaíodh chun páirt a ghlacadh sa
chomhórtas maoirseacht ar an gcomórtas aistriúcháin. Is
painéal ar a bhfuil aistritheoirí ó Ard-Stiúrthóireacht
an Aistriúcháin ag an gCoimisiún a dhéanfaidh na
haistriúcháin a mheasúnú. </p>
<p>Tabharfar cuireadh don <b>27 buaiteoir, duine as gach Ballstát,</b>
teacht go dtí an Bhruiséil ar thuras trí lá i <b>Márta
2008</b>, in éineacht le duine fásta a dhéanfaidh iad a
thionlacan. Bronnfaidh Coimisinéir Orban na duaiseanna ar na
buaiteoirí, ina mbeidh teastas in ardchaighdeán teanga ar
áireamh, ag <b>searmanas bronnta speisialta</b>.</p>
<p>Beidh an comórtas ar siúl go comhuaineach <b>i gceithre amchrios
dhifriúla</b>. Is ionann 10 a.m. am na Bruiséile agus 9 a.m. sa scoil
is faide siar i Liospóin na Portaingéile agus 1 p.m. sa dhá scoil
is faide soir ar oileán Francach La Réunion atá suite san
Aigéan Indiach. </p>
<p>Tá gach teanga as na trí theanga is fiche atá oifigiúil
san AE áirithe sna <b>134 péire éagsúla teangacha</b> a
roghnaigh na daltaí dá gcuid aistriúchán (mar shampla,
ón bPolainnis go dtí an Rómáinis nó ón
nGréigis go dtí an Fhionlainnis). </p>
<p><a name="_Hlt181511693"></a><a name="_Hlt181511694"></a>Seolfar na
téacsanna a bheidh le haistriú ar ríomhphost chuig na scoileanna,
go gearr roimh thosach an chomórtais. Beidh dhá uair an chloig ag na
daltaí chun an t-aistriúchán a dhéanamh agus féadfaidh
siad foclóirí (leaganacha páipéir) a úsáid mar a
dhéanann aistritheoirí gairmiúla. Chomh luath agus a bheidh
deireadh leis an gcomórtas, seolfar na bunleaganacha de na
haistriúcháin a scríobhadh de láimh chuig an gCoimisiún
Eorpach.Is féidir eolas a fháil ar <b>líon na scoileanna agus na
ndaltaí a ghlacfaidh páirt sa chomórtas i ngach tír</b> ar
<b>shuíomh gréasáin an chomórtais</b> <a
href="http://ec.europa.eu/translatores">http://ec.europa.eu/translatores</a>.
Beidh faisnéis mhionsonraithe maidir le gach céim den
ullmhúchán agus de na tarluithe i ndiaidh an chomórtais le
fáil ansin freisin.</p>
<p>Seoladh an comórtas i lár mhí Bealtaine nuair a tugadh
cuireadh do scoileanna clárú ar líne ar shuíomh
gréasáin an chomórtais. Faoi dheireadh na tréimhse
clárúcháin i lár mhí an Mheithimh, bhí spéis
léirithe ag 858 scoil sa chomórtas. </p>
<p>As measc na scoileanna cláraithe roghnaíodh na rannpháirtithe
dearbha go randamach i gcásanna inar bhfuarthas níos mó
iontrálacha cláraithe ná an cuóta do Bhallstát ar
leith. Tá líon na scoileanna roghnaithe i ngach tír ionann le
líon vótaí an Bhallstáit sin i gComhairle an Aontais
Eorpaigh. </p>
<p>Is é seo an chéad chomórtas aistriúcháin a
d'eagraigh an Coimisiún Eorpach, agus, dá bhrí sin, táthar
á reáchtáil mar threoirthionscadal. Déanfar cinneadh maidir
lenar chóir comórtas aistriúcháin a eagrú ar bhonn
rialta i bhfianaise na taithí a fhaightear an uair seo.</p>
<p>Chun tuilleadh faisnéise a fháil:
<br><a name="_Hlt153690073"></a><a name="_Hlt153690074"></a><a name="_Hlt163537788"></a><a name="_Hlt157404965"></a><a name="_Hlt157404966"></a><a name="_Hlt180403155"></a><a name="_Hlt153107577"></a><a name="_Hlt153107578"></a><a name="_Hlt166561433"></a><a name="_Hlt166561434"></a><a name="_Hlt154371705"></a><a name="_Hlt154371706"></a><a name="_Hlt165706666"></a><a name="_Hlt165706667"></a><a name="_Hlt181512728"></a><a name="_Hlt181512729"></a><a name="_Hlt180403149"></a><a name="_Hlt180403150"></a><a name="_Hlt181520669"></a><a name="_Hlt181520670"></a><a name="_Hlt163537783"></a><a name="_Hlt163537784"></a><a name="_Hlt166561431"></a><a name="_Hlt166561432"></a>An
comórtas aistriúcháin:</p>
<p><a
href="http://ec.europa.eu/translatores">http://ec.europa.eu/translatores</a><br>Ard-Stiúrthóireacht
an Aistriúcháin:</p>
<p><a
href="http://ec.europa.eu/dgs/translation/">http://ec.europa.eu/dgs/translation/</a><br><a name="_Hlt163537791"></a><a name="_Hlt180403159"></a><a name="_Hlt166561436"></a><a name="_Hlt166561437"></a>Teangacha
san AE:</p>
<p><a href="http://europa.eu/languages/">http://europa.eu/languages/</a></p>

