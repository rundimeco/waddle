<h1>
<a name="Heading6"></a><b>Novi predlogi za rast in delovna mesta
skladno z naslednjim finančnim okvirom 2007–2013</b></h1>
<p><b><i>Danes je Evropska komisija sprejela zadnji paket podrobnih predlogov,
povezanih s naslednjim finančnim okvirom 2007–2013. Predlogi
odražajo prednostne naloge Unije pri vrsti vitalnih področij, kot so
raziskave, za okrepitev konkurenčnosti Unije, državljanstvo, svoboda,
varnost in pravica ter zdravje in varstvo potrošnikov, da bo Evropska unija
postala varno življenjsko okolje, in reformo, da bi dosegli trajnostno
ribištvo. Ocenjeni stroški paketa znašajo 93 milijard EUR in so
že vključeni v predlog za nov finančni okvir, ki ga je Komisija
sprejela lani. Zgornja meja izdatkov tako ostaja nespremenjena. Paket dopolnjuje
predloge iz julija in septembra 2004 in je še zadnji, ki ga Svet in
Evropski parlament potrebujeta, da bosta dosegla sporazum o prihodnjem
finančnem okviru.</i></b></p>
<p>Predsednik Komisije José Manuel Barroso je povedal: „Vsi
koščki so sedaj na svojem mestu. Načrt Komisije za vlaganje v
prihodnost Evrope je popoln. Celoten proračun, ki je sedaj pred nami, je
finančno trden, skladen in verodostojen. Naše proračunske
odločitve smo skrbno zasnovali glede na politične prednostne naloge,
ki so jih opredelile vlade članic EU za našo razširjeno Unijo 25.
Moje današnje sporočilo je, da mora Evropa imeti sredstva za
uresničitev svojih ambicij. Verjamem, da smo dosegli pravo ravnotežje.
Ti načrti bi morali utreti pot dogovoru o proračunu EU v
juniju.“ </p>
<p>Komisarka Dalia Grybauskaité, odgovorna za finančno
načrtovanje in proračun, je dodala: „Današnji predlogi
jasno odražajo premik k rasti in zaposlovanju s poudarkom na dejavnostih,
ki temeljijo na znanju, kot so raziskave in inovacije. Predlogi zagotavljajo
resnično dodano vrednost za državljane EU in predstavljajo
učinkovito porabljen denar evropskih davkoplačevalcev. Če bosta
Svet in Parlament v juniju dosegla dogovor o naslednjem finančnem okviru,
bo lahko Evropska unija za svoje državljane začela pravočasno
izvajati nove politike.“</p>
<p>Predlogi, ki jih je danes sprejela Komisija, se osredotočajo na tri od
petih glavnih skupin dejavnosti, tako imenovanih naslovov, v novem
finančnem okviru: konkurenčnost za rast in zaposlovanje,
državljanstvo, svoboda, varnost in pravica ter ohranitev in upravljanje
naravnih virov.</p>
<p><b>Konkurenčnost za rast in zaposlovanje</b></p>
<p>Prispevek Unije h konkurenčnosti za rast in zaposlovanje mora postati
vidnejši. V ta namen Komisija predlaga dopolnitev programov, predlaganih
lani, vključno s programom za vseživljenjsko učenje in novo
kohezijsko ureditvijo, z novim <b>sedmim okvirnim raziskovalnim programom</b> in
<b>okvirnim programom za konkurenčnost in inovacije</b> (CIP).</p>
<p><b>Novi okvirni programi za raziskave</b></p>
<p>Predlog za naslednji okvirni program za raziskave in tehnološki razvoj
vsebuje visoko stopnjo kontinuitete s prejšnjim programom, a hkrati
določa nov zagon za uresničitev ciljev EU. Okvirni program bodo
sestavljali štirje posebni programi:</p>
<ul>
<li>Program „<b>Sodelovanje</b>“ bo pospeševal sodelovanje med
industrijo in akademskimi krogi po Evropi, da bi pridobili vodilno vlogo na
glavnih tehnoloških področjih.</li>
<li>Program „<b>Zamisli</b>“, ki ga izvaja Evropski raziskovalni
svet, bo spodbujal pionirske raziskave na podlagi znanstvene
odličnosti.</li>
<li>Program „<b>Človeški viri</b>“ bo pomembno podpiral
mobilnost in poklicni razvoj raziskovalcev tako iz Evrope kot tudi od
zunaj.</li>
<li>Program „<b>Zmogljivosti</b>“ bo pomagal pri razvoju
sposobnosti, ki jih Evropa potrebuje, da lahko postane uspešno na znanju
temelječe gospodarstvo, ki prvič podpira tudi obsežne
raziskovalne infrastrukture na evropski ravni. Program bo s prožnim
načinom financiranja in določeno poenostavitvijo upravnih postopkov
tudi bolj atraktiven in lažji za udeležence.</li></ul><p>Skupni znesek
predlaganega proračuna za raziskave v obdobju 2007-2013 znaša 67,8
milijarde EUR.</p>
<p><b>Enotni instrument za konkurenčnost in inovacije</b></p>
<p>Da bi poenostavili dostop do primerne podpore za mala in srednje velika
podjetja (MSP), Komisija predlaga vzpostavitev <b>okvirnega programa za
konkurenčnost in inovacije</b> (CIP). CIP bo enoten instrument EU, zasnovan
kot celosten odziv, ki zahteva večja, enostavnejša, vidnejša in
bolje usmerjena orodja za potrebe podjetij. Na podlagi uspehov pri trenutnih
dejavnostih bo CIP pomagal razvijati sposobnost podjetij in industrije za rast
in inovacije s povečevanjem uporabe informacijskih in komunikacijskih
tehnologij (IKT), okoljskih tehnologij ter učinkovitih in obnovljivih virov
energije.</p>
<p>Predlagani proračun za CIP znaša 3,7 milijarde EUR.</p>
<p><b>Nova podpora za informacijske in komunikacijske tehnologije</b></p>
<p>Nove prednostne naloge področja <b>Tehnologija informacijske
družbe</b>, ki je del sedmega okvirnega raziskovalnega programa, so
spodbujati raziskave na nastajajočih področjih, ki so strateško
zelo pomembna za prihodnost, in pomoč pri premostitvi tehnoloških
zadržkov, ki preprečujejo hiter razvoj in uporabo ICT. </p>
<p>Novi <b>podporni program za politiko IKT</b>, eden posebnih programov
okvirnega programa za konkurenčnost in inovacije, bo pripomogel k
širšemu uveljavljanju  obetavnih aplikacij IKT, zlasti s podporo za
preizkušanje in razvijanje rešitev problemov, kot so
interoperabilnost, upravljanje identitete in varnost. Te skupne probleme se
stroškovno bolj učinkovito odpravlja na evropski ravni.</p>
<p>Oba programa sta del nove usklajene strategije, imenovane i2010 –
Evropska informacijska družba 2010 – ki jo bo Komisija objavila maja.
Nova strategija i2010 bo obravnavala politične cilje, da bi dosegli
konkurenčno konvergenčno informacijsko gospodarstvo v Evropi, pomemben
dvig evropskih naložb v inovacije in razvoj IKT ter visoko dostopnost
informacijske družbe. </p>
<p><b>Izboljšano sodelovanje proti goljufijam</b></p>
<p>Komisija prav tako predlaga obnovitev <b>programov Customs in Fiscalis
2007</b> do leta 2013. Le-ta izboljšujeta sodelovanje med carinsko in
davčno upravo v boju proti goljufijam in vzpostavljata vseevropska
računalniška omrežja za namen carinskega in davčnega
nadzora.  Programi se morajo nadaljevati, da bi varovali prihodke EU in
držav članic ter zunanje meje EU in zagotavljali varnost in
zaščito državljanov in konkurenčnosti evropske trgovine.
</p>
<p>Predlagani proračun za programe za naslednjih šest let znaša
522 milijonov EUR.</p>
<p><b>Trije novi programi za zagotavljanje evropskih temeljnih vrednot</b></p>
<p>Svoboda, varnost in pravica so temeljne vrednote, ki tvorijo ključne
dele evropskega modela družbe.  Jasno je priznano, da izzivov, ki jih
postavljajo priseljevanje, azil in boj proti kriminalu in terorizmu, ni več
mogoče primerno obravnavati z ukrepi, sprejetimi le na nacionalni ravni.
Dejavnosti na evropski ravni so res učinkovitejše in olajšajo
dnevno poslovno in družinsko življenje državljanov EU.</p>
<p>Pristop Komisije za dosego tega cilja temelji na treh okvirnih programih, ki
bodo nadomestili več instrumentov, s katerimi Komisija sedaj upravlja to
področje.</p>
<p>Cilj razširjene EU je, da bo dejansko uresničila koncept
solidarnosti za razvoj skupnih politik na področju mejne kontrole, azila in
priseljevanja. Okvirni program za <b>Solidarnost in upravljanje migracijskih
tokov</b> bo podpiral nacionalne dejavnosti, kot so:</p>
<ul>
<li>Izboljšanje učinkovitosti kontrole na zunanjih mejah EU, hkrati pa
zagotavljanje nemotenega prestopa zunanje meje za vse dobronamerne potnike.</li>
<li>Financiranje tečajev državljanske vzgoje, medkulturnega
usposabljanja in priročnikov za nove priseljence in (lokalne) uprave ter
olajšanje integracijskega procesa.</li>
<li>Zagotavljanje primernih pogojev za sprejem oseb, ki prosijo za mednarodno
zaščito v EU, kot tudi pravične in učinkovite proučitve
njihovih prošenj za azil.</li>
<li>Svetovanje osebam, ki neuspešno prosijo za azil, in ilegalnim
priseljencem za dostojno vrnitev v njihovo matično
domovino.</li></ul><p>Stopnja terorizma in organiziranega kriminala se na
mednarodni ravni zvišuje. Skupna zakonodaja je pomemben korak k skupnemu
pristopu, vendar ne zadostuje. Tesno sodelovanje med službami pregona
držav članic je nujno za zaščito državljanov.</p>
<p>Predlagani okvirni program za <b>Varnost in zaščito
svoboščin</b> ima naslednje glavne cilje:</p>
<ul>
<li>Pospeševanje in razvoj preprečevanja kriminala in boja proti
kriminalu, s poudarkom na organiziranem in neorganiziranem kriminalu, zlasti
terorizmu, trgovini z ljudmi in kaznivimi dejanji zoper otroke, nedovoljenemu
prometu s prepovedanimi drogami in orožjem ter korupciji in
goljufijam.</li>
<li>Zaščito državljanov, njihovih svoboščin in
družbe pred terorističnimi napadi in zaščito EU s
pospeševanjem in razvojem preprečevanja, pripravljenosti in
obvladovanja posledic v zvezi s terorizmom.</li></ul><p>Da bi v celoti
uresničili koncept evropskega državljanstva Komisija predlaga
vzpostavitev okvirnega programa za <b>temeljne pravice in pravosodje</b>.
Vključitev Listine o temeljnih pravicah v Ustavno pogodbo pomeni, da ima
Unija pravno obveznost, da ne le zagotovi spoštovanje temeljnih pravic,
ampak da jih tudi dejavno spodbuja. </p>
<p>Pravica do telesne celovitosti mora biti tudi zagotovljena z bojem proti
nasilju in obveščanje in preprečevanje uporabe drog sta pomembni
dejavnosti za zavarovanje javnega zdravja.</p>
<p>Program bo tudi omogočal dejavnosti, ki bodo manj učinkovite na
nacionalni ravni, kot na primer pravosodno sodelovanje tako v civilnih kot tudi
v kazenskih zadevah, ki bodo omogočale posameznikom in podjetjem
uveljavljanje civilnih in poslovnih interesov v drugih državah
članicah, in zagotavljal, da ne bo varnih zatočišč za
kazniva dejanja in storilce kaznivih dejanj.</p>
<p>Predlagani proračun za pravico, varnost in svobodo znaša 8,3
milijarde EUR.</p>
<p><b>Državljani za Evropo</b></p>
<p>Premostitev vrzeli med državljani in evropskimi institucijami je tudi
eden od pomembnih ciljev. Cilj programa <b>Državljani za Evropo</b> je
spodbujati večjo udeleženost državljanov pri izgradnji Evrope.
Pospeševal bo sodelovanje med državljani in organizacijami iz
različnih držav, ki so bodo srečevali in razvijali lastne zamisli
in skupaj delovali v evropskem okolju. Medsebojno razumevanje, solidarnost in
občutek pripadnosti Evropi so temeljne osnove udejstvovanja
državljanov.</p>
<p>Predlagani proračun za program je ocenjen na 207 milijonov EUR in je del
proračuna za kulturo, mlade, medije in državljanstvo, ki znaša
2,5 milijard EUR.</p>
<p><b>Izboljšano zdravje in varstvo potrošnikov</b></p>
<p>Cilj novega <b>programa za zdravje in varstvo potrošnikov</b> je
izboljšati kakovost življenja državljanov EU. Program
vključuje načrte strateških vlaganj za okrepitev evropske obrambe
pred epidemijami, sredstva za podporo sodelovanja med državami
članicami in podporo za okrepitev varstva potrošnikov po vsej EU.</p>
<p>Program zagotavlja sredstva za:</p>
<ul>
<li>okrepitev evropskega sistema za nadzor in zgodnje opozarjanje pred
nalezljivimi boleznimi,</li>
<li>pomoč pri financiranju centrov odličnosti za ključna
vprašanja zdravstvenega sistema,</li>
<li>podporo sodelovanja med organi za varstvo potrošnikov v državah
članicah za zaščito notranjega trga EU pred nevarnimi
proizvodi,</li>
<li>informativne kampanje za pomoč pri obravnavanju z nekaterimi glavnimi
težavami v zdravstvu, s katerimi se sooča EU,</li>
<li>dejavnosti obveščanja za seznanjanje državljanov o njihovih
pravicah v skladu s pravom varstva potrošnikov EU in pravicah zdravstvenega
varstva, ko obiščejo drugo državo
članico.</li></ul><p>Predlagani proračun za zdravje in varstvo
potrošnikov znaša 1,8 milijard EUR.</p>
<p><b>Hitro ukrepanje v izrednih razmerah</b></p>
<p>Komisija tudi predlaga vzpostavitev dveh instrumentov za zagotovitev hitrega
ukrepanja v izrednih razmerah v Uniji; novi <b>Solidarnostni sklad </b>in
<b>Instrument za hitro ukrepanje in pripravljenost.</b></p>
<p>Solidarnostni sklad je oblikovan po trenutnem Solidarnostnem skladu Evropske
unije z razširitvijo področja uporabe in izboljšanjem njegovega
delovanja. Ne bo vključeval le večjih kriznih razmer zaradi naravnih
nesreč kot prej, ampak tudi industrijske/tehnološke nesreče,
izredne razmere glede javnega zdravja in teroristična dejanja<b>.</b></p>
<p>Novi instrument za hitro ukrepanje in pripravljenost bo zagotovil, da se bo
vzpostavila večja sposobnost hitrega odzivanja, ki bo Evropski uniji
omogočila, da bo žrtvam nesreč izkazala svojo solidarnost. </p>
<p>Solidarnostni sklad se uporablja kot rezerva, ki se sprosti, ko se zgodi
večja nesreča. Predlagani proračun za obdobje 2007–2013
znaša 6,2 milijard EUR. Instrument za hitro ukrepanje in pripravljenost se
financira do zneska 138 milijonov EUR za celotno obdobje.</p>
<p><b>Reforma trajnostnega ribištva</b></p>
<p>Današnja odločitev Komisije združuje tudi različne
sestavne dele skupne ribiške politike (SRP) v enoten okvir. Ta
poenostavljeni pristop bo zagotovil več preglednosti in pokazal
prizadevanja Unije za izvedbo reforme SRP. Pomoč EU ribiškemu sektorju
in obalnim območjem bo zagotovljena iz evropskega sklada za ribištvo,
kot je bilo predlagano julija lani.</p>
<p>Cilj reforme je doseči trajnostno ribištvo z uporabo
dolgoročnega pristopa glede upravljanja ribištva, doseganje
boljšega in trajnega ravnotežja med ribolovnim naporom in morskimi
viri, vključno z zainteresiranimi stranmi v procesu SRP, z bolj
učinkovitim in enotnim izvrševanjem pravil ribištva in bojem
proti nezakonitim ribolovnim dejavnostim v vodah EU in zunaj njih.</p>
<p>Predlagani proračun znaša 2,6 milijardi EUR in je del
proračuna za evropsko ribištvo, ki znaša 7,6 milijard EUR.</p>
<p>Več informacij: <a
href="http://ec.europa.eu/financial_perspective/">http://ec.europa.eu/financial_perspective/</a></p>
<p><a name="_Hlt102192855"></a><a name="_Hlt102192856"></a>Več posnetkov je
na voljo preko EbS: <a
href="http://ec.europa.eu/avservices">http://ec.europa.eu/avservices/</a><br></p>
<p><b><i>Pregled predloga finančnega okvira 2007–2013</i></b><br></p>
<div><table border="1" width="100%">
<colgroup>
      <col width="28.009259%">
      <col width="17.361111%">
      <col width="16.435185%">
      <col width="18.750000%">
      <col width="1.620370%">
      <col width="17.129630%">
</colgroup>
<tr valign="top">
<td width="100.000000%" colspan="6" rowspan="1" valign="top">
<div><b><i>Konkurenčnost za rast in zaposlovanje  </i></b>                 
<i>Obveznosti po cenah iz leta 2004</i></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Dejavnost</div>
</td>
<td width="17.361111%" colspan="1" rowspan="1" valign="top">
<div align="center">Skupaj (2007–2013)</div>
<div align="center">v milijardah EUR</div>
</td>
<td width="16.435185%" colspan="1" rowspan="1" valign="top">
<div align="center">Delež v % od skupnega zneska </div>
<div align="center">2007–2013</div>
</td>
<td width="18.750000%" colspan="1" rowspan="1" valign="top">
<div align="center">Delež tega naslova v %</div>
</td>
<td width="18.750000%" colspan="2" rowspan="1" valign="top">
<div align="center">Sprememba 2006–2013 v %</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Raziskave</div>
<div>Prevoz in energija</div>
<div>Izobraževanje in usposabljanje</div>
<div>Socialna politika (Napredek)</div>
<div>Konkurenčnost in inovacije</div>
<div>Customs in FISCALIS</div>
<div>Sklad za rast in prilagoditve</div>
<div>Drugo (vključno z drugimi ukrepi, upravo in rezervo)</div>
</td>
<td width="17.361111%" colspan="1" rowspan="1" valign="top">
<div align="center">67,8*</div>
<div align="center">20,7</div>
<div align="center">12,0</div>
<div align="center">0,6</div>
<div align="center">3,7*</div>
<div align="center">0,5*</div>
<div align="center">7,0</div>
<div align="center">20,4</div>
</td>
<td width="16.435185%" colspan="1" rowspan="1" valign="top">
<div align="center">6,6 %</div>
<div align="center">2 %</div>
<div align="center">1,2 %</div>
<div align="center">0,05 %</div>
<div align="center">0,4 %</div>
<div align="center">0,1 %</div>
<div align="center">0,7 %</div>
<div align="center">2,0 %</div>
</td>
<td width="18.750000%" colspan="1" rowspan="1" valign="top">
<div align="center">51,1 %</div>
<div align="center">15,6 %</div>
<div align="center">9,0 %</div>
<div align="center">0,4 %</div>
<div align="center">2,8 %</div>
<div align="center">0,4 %</div>
<div align="center">5,3 %</div>
<div align="center">5,4 %</div>
</td>
<td width="18.750000%" colspan="2" rowspan="1" valign="top">
<div align="center">166 %</div>
<div align="center">367 %</div>
<div align="center">268 %</div>
<div align="center">3 %</div>
<div align="center">92 %</div>
<div align="center">32 %</div>
<div align="center">novo</div>
<div align="center">131 %</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Skupaj</b></div>
</td>
<td width="17.361111%" colspan="1" rowspan="1" valign="top">
<div align="center"><b>132,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>13,0 %</b></div>
</td>
<td width="18.750000%" colspan="1" rowspan="1" valign="top">
<div align="center"><b>100,0 %</b></div>
</td>
<td width="18.750000%" colspan="2" rowspan="1" valign="top">
<div align="center"><b>194 %</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Kohezija za rast in zaposlovanje</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Spodbujanje približevanja</div>
<div>Regionalna konkurenčnost</div>
<div>Ozemeljsko sodelovanje</div>
<div>Drugo (vključno z upravo in rezervo)</div>
</td>
<td width="17.361111%" colspan="1" rowspan="1" valign="top">
<div align="center">264,0</div>
<div align="center">57,9</div>
<div align="center">14,3</div>
<div align="center">2,5</div>
</td>
<td width="16.435185%" colspan="1" rowspan="1" valign="top">
<div align="center">25,8 %</div>
<div align="center">5,7 %</div>
<div align="center">1,4 %</div>
<div align="center">0,2 %</div>
</td>
<td width="20.601852%" colspan="2" rowspan="1" valign="top">
<div align="center">78,0 %</div>
<div align="center">17,1 %</div>
<div align="center">4,2 %</div>
<div align="center">0,7 %</div>
</td>
<td width="17.129630%" colspan="1" rowspan="1" valign="top">
<div align="center">40 %</div>
<div align="center">6 %</div>
<div align="center">14 %</div>
<div align="center">63 %</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Skupaj</b></div>
</td>
<td width="17.361111%" colspan="1" rowspan="1" valign="top">
<div align="center"><b>338,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>33,1 %</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0 %</b></div>
</td>
<td width="17.129630%" colspan="1" rowspan="1" valign="top">
<div align="center"><b>33 %</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Ohranitev in upravljanje naravnih virov</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Kmetijstvo (tržni ukrepi in neposredne pomoči SKP)</div>
<div>Razvoj podeželja</div>
<div>Varstvo okolja</div>
<div>Ribiški sklad</div>
<div>Drugo (vključno z drugimi ukrepi, upravo in rezervo)</div>
</td>
<td width="17.361111%" colspan="1" rowspan="1" valign="top">
<div align="center">301,1</div>
<div align="center"></div>
<div align="center">88,8</div>
<div align="center">2,1</div>
<div align="center">7,6*</div>
<div align="center">5,1</div>
</td>
<td width="16.435185%" colspan="1" rowspan="1" valign="top">
<div align="center">29,4</div>
<div align="center"></div>
<div align="center">8,7 %</div>
<div align="center">0,2 %</div>
<div align="center">0,7 %</div>
<div align="center">0,5 %</div>
</td>
<td width="20.601852%" colspan="2" rowspan="1" valign="top">
<div align="center">74,4</div>
<div align="center"></div>
<div align="center">21,9 %</div>
<div align="center">0,5 %</div>
<div align="center">1,9 %</div>
<div align="center">1,3 %</div>
</td>
<td width="17.129630%" colspan="1" rowspan="1" valign="top">
<div align="center">-3 %</div>
<div align="center"></div>
<div align="center">25 %</div>
<div align="center">37 %</div>
<div align="center">24 %</div>
<div align="center">46 %</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Skupaj</b></div>
</td>
<td width="17.361111%" colspan="1" rowspan="1" valign="top">
<div align="center"><b>404,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>39,5 %</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0 %</b></div>
</td>
<td width="17.129630%" colspan="1" rowspan="1" valign="top">
<div align="center"><b>3 %</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Državljanstvo, svoboda, varnost in pravica</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Svoboda, varnost in pravica</div>
<div>Zdravje in potrošniki</div>
<div>Kultura, mladi, mediji in državljanstvo </div>
<div>Civilna zaščita in instrument hitrega ukrepanja</div>
<div>Solidarnostni sklad</div>
<div>Drugo (vključno z drugimi ukrepi, upravo in rezervo)</div>
</td>
<td width="17.361111%" colspan="1" rowspan="1" valign="top">
<div align="center">8,3*</div>
<div align="center">1,8*</div>
<div align="center">2,5*</div>
<div align="center"></div>
<div align="center">0,1*</div>
<div align="center"></div>
<div align="center">6,2*</div>
<div align="center">5,8</div>
</td>
<td width="16.435185%" colspan="1" rowspan="1" valign="top">
<div align="center">0,8 %</div>
<div align="center">0,2 %</div>
<div align="center">0,2 %</div>
<div align="center"></div>
<div align="center">0,01 %</div>
<div align="center"> </div>
<div align="center">0,6 %</div>
<div align="center">0,6 %</div>
</td>
<td width="20.601852%" colspan="2" rowspan="1" valign="top">
<div align="center">33,7 %</div>
<div align="center">7,3 %</div>
<div align="center">9,9 %</div>
<div align="center"></div>
<div align="center">0,6 %</div>
<div align="center"></div>
<div align="center">25,2 %</div>
<div align="center">23,3 %</div>
</td>
<td width="17.129630%" colspan="1" rowspan="1" valign="top">
<div align="center">228 %</div>
<div align="center">187 %</div>
<div align="center">267 %</div>
<div align="center"></div>
<div align="center">123 %</div>
<div align="center"></div>
<div align="center">-13 %</div>
<div align="center">127 %</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Skupaj</b></div>
</td>
<td width="17.361111%" colspan="1" rowspan="1" valign="top">
<div align="center"><b>24,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>2,4 %</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0 %</b></div>
</td>
<td width="17.129630%" colspan="1" rowspan="1" valign="top">
<div align="center"><b>90 %</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>EU kot globalni partner</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Predpristop</div>
<div>Sosedska politika</div>
<div>Razvoj sodelovanja</div>
<div>Stabilnost</div>
<div>Jamstveni sklad za posojila</div>
<div>Drugo (vključno z drugimi ukrepi, upravo in rezervo)</div>
</td>
<td width="17.361111%" colspan="1" rowspan="1" valign="top">
<div align="center">12,9</div>
<div align="center">13,1</div>
<div align="center">39,0</div>
<div align="center">3,9</div>
<div align="center">1,2*</div>
<div align="center">25,3</div>
</td>
<td width="16.435185%" colspan="1" rowspan="1" valign="top">
<div align="center">1,3 %</div>
<div align="center">1,3 %</div>
<div align="center">3,8 %</div>
<div align="center">0,4 %</div>
<div align="center">0,1 %</div>
<div align="center">2,1 %</div>
</td>
<td width="20.601852%" colspan="2" rowspan="1" valign="top">
<div align="center">14,0 %</div>
<div align="center">14,3 %</div>
<div align="center">42,3 %</div>
<div align="center">4,3 %</div>
<div align="center">1,4 %</div>
<div align="center">23,8 %</div>
</td>
<td width="17.129630%" colspan="1" rowspan="1" valign="top">
<div align="center">-18 %</div>
<div align="center">95 %</div>
<div align="center">261 %</div>
<div align="center">257 %</div>
<div align="center">-13 %</div>
<div align="center">70 %</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Skupaj</b></div>
</td>
<td width="17.361111%" colspan="1" rowspan="1" valign="top">
<div align="center"><b>95,4</b></div>
</td>
<td width="16.435185%" colspan="1" rowspan="1" valign="top">
<div align="center"><b>9,0 %</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0 %</b></div>
</td>
<td width="17.129630%" colspan="1" rowspan="1" valign="top">
<div align="center"><b>40 %</b></div>
</td>
</tr>
</table></div>
<div><table border="1" width="100%">
<colgroup>
      <col width="61.421320%">
      <col width="38.071066%">
</colgroup>
<tr valign="top">
<td width="61.421320%" colspan="1" rowspan="1" valign="top">
<div>Drugo (vključno z drugimi EU institucijami, pokojninami in evropskimi
šolami)</div>
</td>
<td width="38.071066%" colspan="1" rowspan="1" valign="top">
<div align="center"><b>28,7</b></div>
</td>
</tr>
<tr valign="top">
<td width="61.421320%" colspan="1" rowspan="1" valign="top">
<div><b>SKUPAJ</b></div>
</td>
<td width="38.071066%" colspan="1" rowspan="1" valign="top">
<div align="center"><b>1 025</b></div>
</td>
</tr>
</table></div>
<p></p>
<p>* Predlogi z dne 6. aprila 2005</p>

