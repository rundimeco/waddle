<h1>
<a name="Heading4"></a><b>An dara tástáil ar scileanna na
n-aistritheoirí óga </b></h1>
<h2>
<a name="Heading7"></a><b><i>Amárach, beidh scoláirí ó
Gaudeloupe sna hIndiacha Thiar, Kittilä ó thuaidh ón gCiorcal
Artach, São Roque do Pico sna hAsóir agus ó Etterbeek sa
Bhruiséil, áit atá faoi urchar mearóige de lárionad an
Choimisiúin Eorpaigh, i measc na scoláirí a bheidh ag obair go
crua chun aistriúchán a dhéanamh a bheidh chomh dílis don
bhuntéacs agus chomh líofa sa sprioctheanga agus is féidir. Sin
cuspóir an dara comórtas Juvenes Translatores ("aistritheoirí
óga" sa Laidin) arna eagrú ag an gCoimisiún Eorpach i gcomhair
meánscoileanna i ngach Ballstát den Aontas Eorpach. </i></b></h2>
<p>"Ní amháin gur deis iontach é an comórtas seo do dhaoine
óga a scileanna mar aistritheoirí a thástáil, ach
léirigh an taithí a fuaireamar leis an gcomórtas anuraidh go
spreagtar tuilleadh suime i bhfoghlaim teangacha agus san
aistriúchán", a dúirt Leonard Orban, an Coimisinéir um
Ilteangachas. "Déanta na fírinne, d'éirigh chomh maith sin leis
an gcéad chomórtas, in 2007, go raibh orainn é a dhéanamh an
athuair. An babhta seo, bhíomar ag iarraidh deis a thabhairt do ní ba
mhó scoileanna a bheith páirteach ann, mar sin
<b>mhéadaíomar faoi dhó líon na scoileanna a
roghnófaí</b>".</p>
<p>Seoladh an dara comórtas seo i Meán Fómhair, tráth a
bhí aon mheánscoil san AE ag a raibh suim sa chomórtas in ann
clárú ina chomhair. Léirigh breis is míle scoil suim ann,
agus roghnaíodh <b>618 scoil</b> astu sin, ó na Ballstáit ar fad
san AE, chun a bheith páirteach. <b>San iomlán, beidh beagnach
2 500 scolaire ag féachaint an seasfaidh a scileanna
aistriúcháin an triail</b>, má ghlacann gach scolaire a
roghnaíodh as gach scoil páirt ann. </p>
<p>Gheobhaidh na scoláirí a ghlacfaidh páirt ann <b>téacs
aonleathanaigh faoi ábhar ginearálta</b> tríd an ríomhphost.
Beidh dhá uair an chloig acu chun an téacs a aistriú as aon
cheann de 23 teanga oifigiúla an AE agus ar ais isteach in aon cheann eile
de na teangacha sin.<b> Beidh an comórtas á reáchtáil ó
10 go dtí 12, am na Bruiséile (GMT+1) faoi mhaoirseacht na scoileanna
rannpháirteacha</b>.</p>
<p>Cuirfear na téacsanna aistrithe chuig an gCoimisiún, áit a
ndéanfaidh aistritheoirí ó Ard-Stiúrthoireacht
Aistriúcháin an Choimisiúin Eorpaigh iad a mheasúnú
agus a mharcáil. Foilseofar <b>ainmneacha na mbuaiteoirí ar an
suíomh</b> <a
href="http://ec.europa.eu/translation/contest/index_ga.htm">http://ec.europa.eu/translation/contest/index_ga.htm</a>
<b>faoi dheireadh Eanáir 2009</b>.</p>
<p>Tuilleadh eolais:</p>
<p><a name="_Hlt163537791"></a><a name="_Hlt180403159"></a><a name="_Hlt166561436"></a><a name="_Hlt166561437"></a><a name="_Hlt153690073"></a><a name="_Hlt153690074"></a><a name="_Hlt163537788"></a><a name="_Hlt157404965"></a><a name="_Hlt157404966"></a><a name="_Hlt180403155"></a><a name="_Hlt153107577"></a><a name="_Hlt153107578"></a><a name="_Hlt166561433"></a><a name="_Hlt166561434"></a><a name="_Hlt154371705"></a><a name="_Hlt154371706"></a>An
Ard-Stiúrthóireacht Aistriúcháin:  </p>
<p><a
href="http://ec.europa.eu/dgs/translation/index_en.htm">http://ec.europa.eu/dgs/translation/index_en.htm</a></p>
<p>Teangacha san AE: </p>
<p><a href="http://europa.eu/languages/ga">http://europa.eu/languages/ga</a></p>
