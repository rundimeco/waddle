<H3>
<P><B>La Commissione chiude un caso contro COBAT, consorzio italiano per la raccolta, stoccaggio e vendita delle batterie al piombo esauste  </B></H3>
<P><I><B>La Commissione ha deciso di chiudere un caso di abuso di posizione dominante che era stato aperto contro COBAT, il consorzio che coordina in Italia la raccolta e il riciclaggio delle batterie esauste al piombo, dopo che questo ha modificato le sue regole.  D</B></I><I><B>'ora in avanti la raccolta </B></I><I><B>è possibile per tutte le imprese in possesso delle autorizzazioni previste dalla legge senza alcuna restrizione territoriale, ne</B></I><I><B>' esclusiva di zona, fatto salvo il monitoraggio esercitato dal consorzio. I raccoglitori hanno la scelta tra il conferire i rifiuti a COBAT o esportarli.  Quanto alle vendite da parte del COBAT alle imprese incaricate del riciclaggio, in Italia e all</B></I><I><B>'estero, esse saranno realizzate secondo il criterio della migliore convenienza economica. </B></I>
<P>La Commissione aveva aperto un caso a seguito della denunzia fatta nel Novembre 1998 da Saraceno Demetrio, un'impresa che effettua la raccolta di batterie e altri rifiuti nel nord ovest dell'Italia.
<P>Il denunziante aveva segnalato l'opposizione del COBAT alle sue esportazioni verso un'impresa di riciclaggio situata in Francia e aveva sottolineato la rigidità del sistema messo in atto dal COBAT, che penalizzava eccessivamente le imprese non selezionate (in seguito a gare d'appalto) per l'assegnazione di zone di raccolta esclusive. In effetti, gli esclusi non potevano operare che come subappaltatori degli altri, non essendo apparentemente abilitati ad esportare. Con riferimento alla vendita del rifiuto, COBAT sembrava inoltre applicare nei confronti delle imprese italiane di riciclaggio dei prezzi più favorevoli di quelli in vigore sul mercato europeo per prodotti simili.
<P>Il sistema COBAT adempie ad una missione di interesse generale a carattere ambientale. Tuttavia si poneva un problema di concorrenza perché COBAT discriminava tra i raccoglitori, remunerando, per il servizio della raccolta, soltanto le imprese incaricate delle zone esclusive. Inoltre, dal lato della vendita, COBAT favoriva le imprese nazionali di riciclaggio e si opponeva alle esportazioni. Il consorzio COBAT ha adottato un nuovo sistema che elimina le infrazioni, senza compromettere la realizzazione dell'obiettivo ambientale di cui è garante.
<P>La Commissione ha chiuso il caso senza adottare misure formali, dopo che in Italia l'Autorità garante della concorrenza e del mercato e il Consiglio di Stato si erano pronunziati sulla materia con dei pareri non vincolanti.  
