<H3>
<P><B>La Commissione adotta la comunicazione sulla lotta contro l'HIV/AIDS, la malaria e la tubercolosi</B></H3>
<P><I><B>La Commissione europea ha adottato una nuova comunicazione denominata "Accelerazione della lotta contro le principali malattie trasmissibili nel quadro della riduzione della povert</B></I><I><B>à". La comunicazione descrive il quadro politico che la Commissione intende attuare per migliorare l'efficacia delle misure contro la crescente diffusione e le ripercussioni sempre pi</B></I><I><B>ù gravi dell'HIV/AIDS, della malaria e della tubercolosi nei paesi in via di sviluppo. Il documento propone un insieme coerente di politiche nei settori dello sviluppo, del commercio e della ricerca finalizzate alla lotta contro tali malattie.</B></I>
<P>"Lo scorso aprile la Commissione ha adottato una nuova politica di sviluppo per l'Unione europea (UE) i cui due obiettivi principali sono la riduzione della povertà e una maggiore coerenza e sinergia tra il settore dello sviluppo e le altre politiche dell'UE", ha dichiarato il Commissario europeo Sig. Poul Nielson. "La presente comunicazione costituisce un elemento importante di questo nuovo approccio allo sviluppo. Pur continuando a sostenere i sistemi sanitari nazionali, la Commissione cercherà di potenziare l'<U>efficacia</U> delle strategie attualmente adottate per difendere le popolazioni povere dalla diffusione di tali malattie, di rendere <U>pi</U><U>ù accessibili</U> gli interventi diagnostici e le cure ai malati e di aumentare gli investimenti nella <U>ricerca</U> allo scopo di individuare soluzioni a lungo termine, per esempio i vaccini contro la malaria e l'AIDS".
<P>Le epidemie di HIV/AIDS, malaria e tubercolosi hanno assunto proporzioni incontrollabili in molti paesi in via di sviluppo e ogni anno sono responsabili della morte di 5 milioni di persone e del contagio di altri 300. Le persone contagiate dall'HIV sono 34 milioni e, secondo alcune previsioni, a partire dal 2010 l'AIDS ucciderà 30 milioni di persone all'anno. La malattia ha già creato 13,2 milioni di orfani e nei paesi africani più colpiti, ha ucciso migliaia di lavoratori specializzati. Le ripercussioni sulle economie nazionali sono gravissime: a causa dell'AIDS, il PIL del Kenya è diminuito del 10% e continua a perdere l'1% ogni anno.
<P><I>"L'obiettivo del programma accelerato </I><I>è quello di ridurre l'impatto di queste tre malattie sulla salute e sull'economia dei paesi in via di sviluppo ed aiutare milioni di famiglie ad uscire dal circolo vizioso di povert</I><I>à e malattia", ha dichiarato il Sig. Nielson. </I><I>"Mi impegner</I><I>ò personalmente a cambiare il modo in cui si gestiscono e si attuano le politiche. Programma "accelerato" significa esattamente questo - agiremo con maggiore velocit</I><I>à, decisione ed efficacia per contribuire ad affrontare quella che sta rapidamente diventando una catastrofe sanitaria in molti paesi in via di sviluppo".</I>
<P>Il Sig. Nielson ha inoltre annunciato che il 28 settembre la Commissione organizzerà una tavola rotonda internazionale ad alto livello per discutere le politiche comunitarie di lotta contro l'HIV/AIDS, la malaria e la tubercolosi e di riduzione della povertà. L'incontro tra i rappresentanti di circa 40 paesi in via di sviluppo, industriali, agenzie di ricerca e ONG e la Commissione servirà per mettere a punto un programma di azione per l'applicazione concreta della Comunicazione. La tavola rotonda è stata organizzata con il contributo dell'Organizzazione Mondiale della Sanità e il programma comune delle Nazioni Unite sull'HIV/AIDS.
