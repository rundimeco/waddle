<h1>
<a name="Heading4"></a><b>Állami támogatás: A
Bizottság elfogadta a 2007-2013 közötti időszakra
vonatkozó új regionális támogatási
iránymutatásokat</b></h1>
<p><b><i>Az Európai Bizottság az EK-Szerződés állami
támogatási szabályainak megfelelően elfogadta az új
regionális támogatási iránymutatásokat. Az
iránymutatásokat a 2007–2013 közötti időszakra
kell alkalmazni, amely egybeesik az EU strukturális alapjainak
következő programozási időszakával. Az
iránymutatások ismertetik a szegényebb régiók
fejlesztését előmozdító állami
támogatások (többek között közvetlen
befektetési támogatások és a vállalatoknak
biztosított adócsökkentések) engedélyezésének
szabályait. Az iránymutatások megadják a regionális
támogatásra jogosult régiók kiválasztásának
szabályait, és meghatározzák a támogatás
engedélyezett maximális szintjét. Az EU kohéziós
politikájával és az Európai Tanács azon
óhajával összhangban, hogy legyen kevesebb, de
célirányosabb állami támogatás, az új
iránymutatások fókusza a kibővített Unió
leghátrányosabb helyzetű régióira helyeződik
át, a versenyképesség javítása és a
zökkenőmentes átmenet szükségességének
egyidejű figyelembe vételével.</i></b></p>
<p>Neelie Kroes, versenypolitikai biztos a következőket nyilatkozta:
„Az iránymutatások igazságos egyensúlyt teremtenek a
különböző érintett érdekek között,
támogatják kohéziós célkitűzéseinket, és
elősegítik azt, hogy az állami támogatási
cselekvési terv kevesebb, de célirányosabb
támogatásokra összpontosítson. Nagy örömömre
szolgál, hogy időben végeztünk az iránymutatások
felülvizsgálatával ahhoz, hogy a tagállamok
elkészíthessék a 2007–2013 közötti időszakra
vonatkozó regionális fejlesztési stratégiáikat.”
</p>
<p>A jelenlegi iránymutatások szerint az EU-25-ök
lakosságának 52,2 %-a él regionális állami
támogatásra jogosult régiókban, ebből 34,2 % az
EU-25-ök összesített átlagához képest
hátrányos helyzetben lévő (és így a
Szerződés 87. cikke (3) bekezdésének a)
pontja<sup><b><a name="fnB1" href="#fn1">[1]</a></b></sup> szerint
támogatásra jogosult) régiókban él és a
legmagasabb támogatási kulcsokra (40 %–50 %) jogosult, a
többi 18 % pedig viszonylag kevésbé hátrányos
helyzetben lévő (és így a Szerződés 87. cikke (3)
bekezdésének c)
pontja<sup><b><a name="fnB2" href="#fn2">[2]</a></b></sup> szerint
támogatásra jogosult) régiókban él és alacsonyabb
támogatási kulcsokra (10 %–20 %) jogosult.</p>
<p>Az új iránymutatások a teljes népesség
regionális állami támogatásban részesülő
hányadát az EU-25-ök népességének
43,1 %-ában határozzák meg. Az iránymutatások
tartalmaznak egy biztonsági hálót is annak
biztosítására, hogy egy tagállam se veszítse el
jelenlegi jogosultságainak több mint 50 %-át.</p>
<p>Az EU-25-ök egy főre jutó átlagos GDP-jének
75 %-át el nem érő (tehát hátrányos
helyzetben lévő) régiók a 87. cikk (3)
bekezdésének a) pontja szerint a legmagasabb támogatási
kulcsokra, valamint működési támogatásra (a
vállalatok folyó kiadásainak csökkentését
célzó regionális támogatás) is jogosultak. E
régiók az EU-25-ök lakosságának 27,7 %-át
teszik ki. Ezek a régiók a közöttük fennálló
jelentős jóléti különbségek miatt (a
közösségi átlag 32,2 és 74,9 %-a között
mozgó értékek) három kategóriára oszlanak. Ez azt
jelenti, hogy amennyiben ezekben a régiókban nagyvállalatok
kapják a regionális támogatást, a legmagasabb
támogatási kulcsok a következőképpen alakulnak:</p>
<div><table border="1" width="100%">
<colgroup>
      <col width="33.173077%">
      <col width="33.173077%">
      <col width="33.173077%">
</colgroup>
<tr valign="top">
<td width="33.173077%" colspan="1" rowspan="1" valign="top">
<div><b>Regionális GDP az EU-25-ök %-ában</b></div>
</td>
<td width="33.173077%" colspan="1" rowspan="1" valign="top">
<div><b>Lakosság az EU-25-ök lakosságának
%-ában</b></div>
</td>
<td width="33.173077%" colspan="1" rowspan="1" valign="top">
<div><b>Legmagasabb támogatási kulcsok a nagyvállalatok
számára</b></div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;75%</div>
</td>
<td width="33.173077%" colspan="1" rowspan="1" valign="top">
<div>14.05%</div>
</td>
<td width="33.173077%" colspan="1" rowspan="1" valign="top">
<div>30%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;60%</div>
</td>
<td width="33.173077%" colspan="1" rowspan="1" valign="top">
<div>6.30%</div>
</td>
<td width="33.173077%" colspan="1" rowspan="1" valign="top">
<div>40%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;45%</div>
</td>
<td width="33.173077%" colspan="1" rowspan="1" valign="top">
<div>7.37%</div>
</td>
<td width="33.173077%" colspan="1" rowspan="1" valign="top">
<div>50%</div>
</td>
</tr>
</table></div>
<p>A legkülső régiók egyedi hátrányaik miatt
– GDP-jük arányától függetlenül – a
87. cikk (3) bekezdésének a) pontja szerint hátrányos
helyzetűnek minősülnek..</p>
<p>Az ún. „statisztikai hatás által érintett
régiók” – amelyek GDP-je nem éri el az EU-15-ök
GDP-jének 75 %-át, de meghaladja az EU-25-ök GDP-jének
75 %-át (az EU-25-ök lakosságának 3,6 %-a) –
átmenetileg „hátrányos helyzetben lévő”
státuszt élveznek, és az EK-Szerződés 87. cikke (3)
bekezdésének a) pontja szerint a legalacsonyabb támogatási
kulcsokra lesznek jogosultak, 2010.12.31-ig a nagyvállalatokra 30 %-os
támogatási kulcs vonatkozik. E régiók helyzetének
felülvizsgálatára 2010-ben kerül sor. Amennyiben
helyzetük romlik, továbbra is érvényes marad rájuk a
87. cikk (3) bekezdésének a) pontja. Ellenkező esetben
2011.1.1-től kezdve a 87. cikk (3) bekezdésének c) pontja szerint
20 %-os támogatási kulcsra lesznek jogosultak.</p>
<p>Az EU-25-ök egy főre jutó átlagos GDP-jének 75
%-át meghaladó régiók esetén az EK-Szerződés
87. cikke (3) bekezdésének c) pontja szerint a tagállamok
alacsonyabb (10 % és 15 % közötti) kulcsok mellett
utalhatnak ki regionális támogatásokat azon területek
javára, amelyeket a nemzeti regionális fejlesztési
politikával összhangban maguk állapíthatnak meg, de nem
szabad túllépniük egy bizonyos legnagyobb népességi
lefedettséget, és be kell tartaniuk néhány minimális
feltételt a visszaélések megelőzésére.</p>
<p>Átmeneti intézkedéseket terveznek 2010-ig azokra a
régiókra, amelyek esetén a legnagyobb mértékben
csökkennek a támogatási kulcsok, valamint 2008-ig azokra a
régiókra, amelyek az új iránymutatások alapján
elvesztik támogatási jogosultságukat.</p>
<p>A támogatási kulcsok a támogatásban
részesülő összes területen növelhetők:
kisvállalkozásoknak nyújtott támogatás esetén
20 %-kal, középvállalkozásnak nyújtott
támogatás esetén pedig 10 %-kal.</p>
<p>A támogatott területeken új támogatási formát
engedélyeznek a vállalkozásalapítások
előmozdítására, amely a kisvállalkozások
létrehozásának és bővítésének első
öt évében nyújtható.</p>
<p>A működési támogatások új formáját
engedélyezik továbbá a leggyérebben lakott területek
elnéptelenedésének megakadályozására, valamint a
legkülső régiókra vonatkozóan egyszerűsítik a
működési támogatások nyújtásának
szabályait.</p>
<p>Az új iránymutatások a jelenlegi szabályok
tisztázásának és egyszerűsítésének
érdekében emellett egy sor más módosítást is
tartalmaznak. Az 50 millió eurót meghaladó nagyon nagy
befektetési projektek szabályai első ízben szerepelnek a
regionális támogatási iránymutatásokban.</p>
<p>Az új iránymutatások a következő címen
érhetők el:</p>
<p><a
href="http://ec.europa.eu/competition/state_aid/regional/">http://ec.europa.eu/competition/state_aid/regional/</a></p>
<p><b>Regionális támogatási lefedettség
országonként, 2007– 2013</b></p>
<div><table border="1" width="100%">
<colgroup>
      <col width="10.292072%">
      <col width="4.033380%">
      <col width="3.337969%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="2.920723%">
      <col width="3.337969%">
      <col width="4.033380%">
      <col width="4.311544%">
      <col width="4.033380%">
      <col width="4.033380%">
      <col width="4.033380%">
      <col width="4.311544%">
      <col width="4.033380%">
      <col width="4.033380%">
      <col width="3.198887%">
      <col width="4.033380%">
      <col width="4.589708%">
      <col width="4.728790%">
</colgroup>
<tr valign="top">
<td width="10.292072%" colspan="1" rowspan="1" valign="top">
<div align="center">%-ban</div>
</td>
<td width="4.033380%" colspan="1" rowspan="1" valign="top">
<div align="center">B</div>
</td>
<td width="3.337969%" colspan="1" rowspan="1" valign="top">
<div align="center">Dk</div>
</td>
<td width="4.033380%" colspan="1" rowspan="1" valign="top">
<div align="center">D</div>
</td>
<td width="4.033380%" colspan="1" rowspan="1" valign="top">
<div align="center">Gr</div>
</td>
<td width="4.033380%" colspan="1" rowspan="1" valign="top">
<div align="center">Esp</div>
</td>
<td width="4.033380%" colspan="1" rowspan="1" valign="top">
<div align="center">F</div>
</td>
<td width="4.033380%" colspan="1" rowspan="1" valign="top">
<div align="center">Irl</div>
</td>
<td width="4.033380%" colspan="1" rowspan="1" valign="top">
<div align="center">I</div>
</td>
<td width="2.920723%" colspan="1" rowspan="1" valign="top">
<div align="center">Lux</div>
</td>
<td width="3.337969%" colspan="1" rowspan="1" valign="top">
<div align="center">Nl</div>
</td>
<td width="4.033380%" colspan="1" rowspan="1" valign="top">
<div align="center">Ös</div>
</td>
<td width="4.311544%" colspan="1" rowspan="1" valign="top">
<div align="center">Port</div>
</td>
<td width="4.033380%" colspan="1" rowspan="1" valign="top">
<div align="center">SF</div>
</td>
<td width="4.033380%" colspan="1" rowspan="1" valign="top">
<div align="center">S</div>
</td>
<td width="4.033380%" colspan="1" rowspan="1" valign="top">
<div align="center">UK</div>
</td>
<td width="4.311544%" colspan="1" rowspan="1" valign="top">
<div align="center">EU-15</div>
</td>
<td width="4.033380%" colspan="1" rowspan="1" valign="top">
<div align="center">Cz</div>
</td>
<td width="4.033380%" colspan="1" rowspan="1" valign="top">
<div align="center">Hu</div>
</td>
<td width="3.198887%" colspan="1" rowspan="1" valign="top">
<div align="center">Cy</div>
</td>
<td width="4.033380%" colspan="1" rowspan="1" valign="top">
<div align="center">Slk</div>
</td>
<td width="4.589708%" colspan="1" rowspan="1" valign="top">
<div align="center">EU-25-ök*</div>
</td>
<td width="4.728790%" colspan="1" rowspan="1" valign="top">
<div align="center">EU-27-ek*</div>
</td>
</tr>
<tr valign="top">
<td width="10.292072%" colspan="1" rowspan="1" valign="top">
<div>Hátrányos helyzetű</div>
<div>területek</div>
<div>(87. cikk (3) bekezdés a) pont)</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>12.5</div>
</td>
<td width="4.033380%" colspan="1" rowspan="1" valign="top">
<div>36.6</div>
</td>
<td width="4.033380%" colspan="1" rowspan="1" valign="top">
<div>36.2</div>
</td>
<td width="4.033380%" colspan="1" rowspan="1" valign="top">
<div>2.9</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>29.2</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.311544%" colspan="1" rowspan="1" valign="top">
<div>70.1</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>4.0</div>
</td>
<td width="4.311544%" colspan="1" rowspan="1" valign="top">
<div>15</div>
</td>
<td width="4.033380%" colspan="1" rowspan="1" valign="top">
<div>88.6</div>
</td>
<td width="4.033380%" colspan="1" rowspan="1" valign="top">
<div>72.2</div>
</td>
<td width="3.198887%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>88.9</div>
</td>
<td width="4.589708%" colspan="1" rowspan="1" valign="top">
<div>27.7</div>
</td>
<td width="4.728790%" colspan="1" rowspan="1" valign="top">
<div>32.2</div>
</td>
</tr>
<tr valign="top">
<td width="10.292072%" colspan="1" rowspan="1" valign="top">
<div>„Statisztikai hatás által érintett”
területek</div>
</td>
<td width="4.033380%" colspan="1" rowspan="1" valign="top">
<div>12.4</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>6.1</div>
</td>
<td width="4.033380%" colspan="1" rowspan="1" valign="top">
<div>55.5</div>
</td>
<td width="4.033380%" colspan="1" rowspan="1" valign="top">
<div>5.8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>1.0</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>3.4</div>
</td>
<td width="4.311544%" colspan="1" rowspan="1" valign="top">
<div>3.8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0.6</div>
</td>
<td width="4.311544%" colspan="1" rowspan="1" valign="top">
<div>4.3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.198887%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.589708%" colspan="1" rowspan="1" valign="top">
<div>3.6</div>
</td>
<td width="4.728790%" colspan="1" rowspan="1" valign="top">
<div>3.4</div>
</td>
</tr>
<tr valign="top">
<td width="10.292072%" colspan="1" rowspan="1" valign="top">
<div>Egyéb területek</div>
<div>(87. cikk (3) bekezdés c) pont)</div>
</td>
<td width="4.033380%" colspan="1" rowspan="1" valign="top">
<div>13.5</div>
</td>
<td width="3.337969%" colspan="1" rowspan="1" valign="top">
<div>8.6</div>
</td>
<td width="4.033380%" colspan="1" rowspan="1" valign="top">
<div>11.0</div>
</td>
<td width="4.033380%" colspan="1" rowspan="1" valign="top">
<div>7.9</div>
</td>
<td width="4.033380%" colspan="1" rowspan="1" valign="top">
<div>17.7</div>
</td>
<td width="4.033380%" colspan="1" rowspan="1" valign="top">
<div>15.5</div>
</td>
<td width="4.033380%" colspan="1" rowspan="1" valign="top">
<div>50.0</div>
</td>
<td width="4.033380%" colspan="1" rowspan="1" valign="top">
<div>3.9</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7.5</div>
</td>
<td width="4.033380%" colspan="1" rowspan="1" valign="top">
<div>19.1</div>
</td>
<td width="4.311544%" colspan="1" rowspan="1" valign="top">
<div>2.8</div>
</td>
<td width="4.033380%" colspan="1" rowspan="1" valign="top">
<div>33.0</div>
</td>
<td width="4.033380%" colspan="1" rowspan="1" valign="top">
<div>15.3</div>
</td>
<td width="4.033380%" colspan="1" rowspan="1" valign="top">
<div>19.3</div>
</td>
<td width="4.311544%" colspan="1" rowspan="1" valign="top">
<div>13.3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>27.8</div>
</td>
<td width="3.198887%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.589708%" colspan="1" rowspan="1" valign="top">
<div>11.8</div>
</td>
<td width="4.728790%" colspan="1" rowspan="1" valign="top">
<div>10.8</div>
</td>
</tr>
<tr valign="top">
<td width="10.292072%" colspan="1" rowspan="1" valign="top">
<div>Összesen</div>
</td>
<td width="4.033380%" colspan="1" rowspan="1" valign="top">
<div>25.9</div>
</td>
<td width="3.337969%" colspan="1" rowspan="1" valign="top">
<div>8.6</div>
</td>
<td width="4.033380%" colspan="1" rowspan="1" valign="top">
<div>29.6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="4.033380%" colspan="1" rowspan="1" valign="top">
<div>59.6</div>
</td>
<td width="4.033380%" colspan="1" rowspan="1" valign="top">
<div>18.4</div>
</td>
<td width="4.033380%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>34.1</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7.5</div>
</td>
<td width="4.033380%" colspan="1" rowspan="1" valign="top">
<div>22.5</div>
</td>
<td width="4.311544%" colspan="1" rowspan="1" valign="top">
<div>76.7</div>
</td>
<td width="4.033380%" colspan="1" rowspan="1" valign="top">
<div>33.0</div>
</td>
<td width="4.033380%" colspan="1" rowspan="1" valign="top">
<div>15.3</div>
</td>
<td width="4.033380%" colspan="1" rowspan="1" valign="top">
<div>23.9</div>
</td>
<td width="4.311544%" colspan="1" rowspan="1" valign="top">
<div>32.5</div>
</td>
<td width="4.033380%" colspan="1" rowspan="1" valign="top">
<div>88.6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="3.198887%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>88.9</div>
</td>
<td width="4.589708%" colspan="1" rowspan="1" valign="top">
<div>43.1</div>
</td>
<td width="4.728790%" colspan="1" rowspan="1" valign="top">
<div>46.4</div>
</td>
</tr>
</table></div>
<p>*	Megjegyzendő, hogy Észtország, Lettország,
Litvánia, Málta, Lengyelország és Szlovénia az
EK-Szerződés 87. cikke (3) bekezdésének a) pontja szerint
100 %-os lefedésűek, és nem szerepelnek a
táblázatban, de az EU-25-ök összesített adata
tartalmazza őket is. Bulgária és Románia a 87. cikk (3)
bekezdésének a) pontja szerint szintén 100 %-os
lefedésűek lesznek, és szerepelnek az EU-27-ek
összesített adatában.</p>
<hr><p><sup><b><a name="fn1" href="#fnB1">[1]</a></b></sup> 	Az
EK-Szerződés 87. cikke (3) bekezdésének a) pontja szerint a
közös piaccal összeegyeztethetőnek tekinthető „az
olyan térségek gazdasági fejlődésének
előmozdítására nyújtott támogatás, ahol
rendkívül alacsony az életszínvonal vagy jelentős az
alulfoglalkoztatottság”.</p>
<p><sup><b><a name="fn2" href="#fnB2">[2]</a></b></sup> 	Az
EK-Szerződés 87. cikke (3) bekezdésének c) pontja szerint a
közös piaccal összeegyeztethetőnek tekinthető „az
egyes gazdasági tevékenységek vagy gazdasági területek
fejlődését előmozdító támogatás,
amennyiben az ilyen támogatás nem befolyásolja
hátrányosan a kereskedelmi feltételeket a közös
érdekkel ellentétes mértékben”.</p>


