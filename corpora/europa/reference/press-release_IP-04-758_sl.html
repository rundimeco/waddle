<h1>
<a name="Heading4"></a><b>Komisija dobro napreduje pri posodobitvi in
poenostavitvi zakonodaje EU </b></h1>
<p><b><i>Komisija je danes sprejela
Sporočilo</i></b><sup><i><a name="fnB1" href="#fn1">[1]</a></i></sup><b><i>
o izvajanju pobude “Posodabljanje in poenostavitev pravnega reda
Skupnosti”</i></b><sup><i><a name="fnB2" href="#fn2">[2]</a></i></sup><b><i>
iz februarja 2003, katere namen je poenostaviti vsebino sekundarne zakonodaje
Skupnosti in zmanjšati obseg pravnega reda Skupnosti. Na splošno je
napredek zahtevnega dela Komisije zadovoljiv. Do konca marca 2004 je Komisija
sprejela 30 pobud za poenostavitev in še vedno opredeljuje nove zadeve, ki
jih je treba poenostaviti. 20 predlogov za zakonodajno poenostavitev je v
obravnavi v Parlamentu in Svetu. Kodifikacija na tehnični ravni dobro
napreduje, 900 pravnih aktov pa je v obravnavi za določitev primernega
pristopa za njihov umik iz pravnega reda. Konsolidacija celotnega pravnega reda
Skupnosti je bila dokončana pred poletjem 2003, kakor je bilo
načrtovano.</i></b></p>
<p>Komisija je tako izpolnila prednostne naloge prihajajočega nizozemskega
predsedstva in tiste, ki so jih določila štiri predsedstva Sveta za
2004 in 2005 (Irska, Nizozemska, Luksemburg in Združeno kraljestvo) v
Skupni pobudi za zakonsko reformo iz januarja 2004, kot tudi usmeritve
Spomladanskega Evropskega sveta. Ta pobuda je del Akcijskega načrta
Komisije o boljši zakonodajni
ureditvi<sup><b><i><a name="fnB3" href="#fn3">[3]</a></i></b></sup> iz junija
2002 za zagotovitev jasnega, učinkovitega, ažurnega in uporabniku
prijaznega sklopa sekundarne zakonodaje Skupnosti, pri čemer se
izboljša konkurenčnost v skladu z lizbonsko strategijo.</p>
<p><b>Poenostavitev vsebine zakonodaje Skupnosti</b></p>
<p>Namen poenostavitve je sprememba obstoječe zakonodaje, da se
zmanjšajo bremena vzpostavljanja, upoštevanja in nadzora. Program
poenostavitve, ki poteka v Skupnosti, obsega pripravo pobud za poenostavitev za
več kot 60 pravnih aktov. 25 pobud, ki jih je Komisija že sprejela,
neposredno prispeva k zmanjšanju administrativnega bremena zasebnih
subjektov. Poleg tega je Komisija od februarja 2003 pregledala 21 področij
politke , da bi opredelila nadaljnje možnosti poenostavitev.</p>
<p>Komisija pozdravlja dejstvo, da bo Svet do konca 2004 določil svoje
prednostne naloge za posodabljanje in poenostavitev zakonodaje Skupnosti, kar bo
Komisija upoštevala v svojem programu. Komisija upa, da bo popolno
izvajanje Medinstitucionalnega sporazuma o boljšem zakonodajnem postopku
lahko zagotovilo zgodnje sprejetje.</p>
<p><b>Zmanjšanje obsega pravnega reda Skupnosti </b></p>
<p>V letu 2001 si je Komisija zastavila cilj zmanjšanja obsega pravnega
reda za 25% (kar je približno 22.500 strani Uradnega lista)<sup><b>
<a name="fnB4" href="#fn4">[4]</a></b></sup>. Sprožila je obširen
program kodifikacije veljavne zakonodaje, ki bi ob dokončanju do konca leta
2005 zmanjšala obseg pravnega reda za 30.000–35.000
strani<sup><b><a name="fnB5" href="#fn5">[5]</a></b></sup>. </p>
<p>Priprava kodificiranih besedil se je zelo povečala v zadnjih šestih
mesecih. Vendar pa je formalni sprejem in objava kodificiranih aktov
upočasnjena zaradi predpristopnega moratorija in potrebe po prevajanju
pravnega reda v nove jezike (ki poteka v zadevnih državah članicah).
Cilj zmanjšanja za 25% bo zato težko doseči do konca leta 2004,
vendar pa bi moral biti dosežen v razumnem kasnejšem obdobju. </p>
<p>Od sprožitve pobude iz februarja 2003 je odstranitev odvečne
zakonodaje postala pomembnejša. Komisija obravnava najprimernejše
načine za umik približno 900 aktov iz obsega pravnega reda. Tretjina
teh umikov se bo izvedla v nekaj tednih. </p>
<p>Rezultati dela v zvezi s konsolidacijo so prosto dostopni javnosti na
EUR-Lex-u. Čeprav ni pravno zavezujoča, nudi konsolidacija
državljanom in izvajalcem močno poenostavljen pristop k pravnemu redu
Skupnosti.</p>
<hr><p><sup><b><a name="fn1" href="#fnB1">[1]</a></b></sup> KOM(2004)432</p>
<p><sup><b><a name="fn2" href="#fnB2">[2]</a></b></sup> KOM(2003)71</p>
<p><sup><b><a name="fn3" href="#fnB3">[3]</a></b></sup> KOM(2002)278</p>
<p><sup><b><a name="fn4" href="#fnB4">[4]</a></b></sup> KOM(2001)726</p>
<p><sup><b><a name="fn5" href="#fnB5">[5]</a></b></sup> KOM(2001)645</p>


