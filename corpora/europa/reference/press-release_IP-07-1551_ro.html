<h1>
<a name="Heading4"></a><b>Comisia Europeană dă undă
verde României să acorde ajutoare de stat pentru industria
cărbunelui</b></h1>
<h2>
<a name="Heading7"></a><b><i>La 10 octombrie, Comisia a decis să nu ridice
obiecţii cu privire la planul de restructurare a industriei
româneşti a cărbunelui, notificat de autorităţile din
această ţară pentru perioada 2007-2010. Ajutorul de stat se
ridică la</i></b><b><i> 411 milioane de euro şi are ca obiectiv
menţinerea accesului la rezervele de cărbune din România în
vederea garantării siguranţei aprovizionării cu
energie.</i></b></h2>
<p>Conform evaluărilor Comisiei, ajutoarele de stat asociate cu
restructurarea ocupării forţei de muncă ori cu restructurarea
organizatorică, financiară şi tehnică se acordă numai
unităţilor de producţie cu cele mai bune perspective economice.
De asemenea, Comisia a mai stabilit că România îşi va reduce
treptat subvenţiile pentru sectorul cărbunelui până la
încheierea perioadei de restructurare. În sfârşit, cuantumul
total al ajutorului nu depăşeşte costurile de producţie care
nu sunt acoperite de veniturile provenite din vânzarea de cărbune.</p>
<p>Întrucât ajutorul notificat este conform cu normele UE privind
ajutoarele de stat<sup><b><a name="fnB1" href="#fn1">[1]</a></b></sup>, în
special cu dispoziţiile privind ajutorul pentru accesul la rezervele de
cărbune, Comisia consideră că acesta este compatibil cu buna
funcţionare a pieţei comune.</p>
<hr><p><sup><b><a name="fn1" href="#fnB1">[1]</a></b></sup> Regulamentul nr.
1407/2002 al Consiliului.</p>


