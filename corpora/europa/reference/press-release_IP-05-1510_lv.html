<h1>
<a name="Heading4"></a><b> „.eu” ––
</b><b>7. decembrī sāk darboties jaunā Eiropas interneta
adrese  </b></h1>
<p><b><i>Šodien Komisija paziņoja, ka 7. decembrī sāks
darboties augšējā līmeņa domēns „.eu”,
ar kura palīdzību uzņēmumi, valsts iestādes un
pilsoņi savām tīmekļa vietnēm un e-pasta adresēm
varēs izvēlēties Eiropas interneta nosaukumu. Izmantojot kodu
„.eu”, lietotāji var apliecināt savu klātbūtni
visā Eiropā, eiropeisko domāšanu un piederību Eiropai. 
Ar to papildina, bet neaizstāj valsts kodus, piemēram, kodu
".fr” Francijai, „.pl” Polijai vai „.uk”
Apvienotajai Karalistei.  Iepriekšējas
reģistrēšanās četru mēnešu laikā
pirmtiesību īpašnieki, tostarp uzņēmumi, varēs
pieteikties reģistrēt domēnu vārdus ar nosacījumu, ka
viņu mītne atrodas Eiropas Savienībā. No 2006. gada
7. aprīļa reģistrs pieņems plašākas
sabiedrības pieteikumus. Atverot „.eu” domēnu, Komisija ir
izpildījusi 2000. gada Eiropadomes sanāksmē Lisabonā
doto solījumu –– izveidot tīmeklī Eiropas
informācijas sabiedrības identitāti saskaņā ar
uzticamiem ES noteikumiem.</i></b></p>
<p>„Es ceru, ka Eiropas augšējā līmeņa
domēns .eu kļūs vienlīdz nozīmīgs
domēnam .com,” norāda informācijas sabiedrības un
plašsaziņas līdzekļu komisāre Viviana Redinga.
„Uzņēmumiem domēns .eu palīdzēs apgūt
lielāku tirgus daļu, vienlaikus atbilstoši ES tiesību aktiem
aizsargājot pret kibertelpas ļaunprātīgiem
izmantotājiem (<i>cybersquatters</i>). Iedzīvotājiem
„.eu” adrese var palīdzēt pamanāmāk veidot savas
vai savas skolas, universitātes, klubu tīmekļa vietnes Eiropas
Savienībā. Tādēļ Eiropas jaunais augšējā
līmeņa domēns sniedz vienreizēju iespēju
mūsdienīgai neierobežotai tirgvedībai
tiešsaistē.” </p>
<p>Domēna vārdu izmanto, lai internetā noteiktu datoru vai
tīklu. Piemēros ir norādīts „europe.eu” un
tā daļa jebkurā e-pasta adresē, kas norādīta
pēc simbola „@”. Augšējā līmeņa
domēni (<i>Top Level Domains</i> –– <i>TLD</i>) ir
starptautiskā interneta domēnu vārdu sistēmas centrā
–– tas ir kā domēna vārda
„piedēklis” un sastopams divās pamatkategorijās: </p>
<ul>
<li>vispārējos augšējā līmeņa domēnos
(<i>gTLD</i>), kas nav saistīti ar vienu valsti, piemēram,
„.com”, .org”, „.net” un „.int”
un</li>
<li>valsts kodā <i>TLD</i> (<i>ccTLD</i>), piemēram,
„.uk”, „.fr”, „.de”
utt.</li></ul><p>Augšējā līmeņa domēnu .eu
pārvalda un uztur privāts bezpeļņas reģistrs
–– EURid<sup><b><a name="fnB1" href="#fn1">[1]</a></b></sup>, kuru
pēc atklāta uzaicinājuma iesniegt priekšlikumus
izraudzījās Komisija. EURid reģistrēs pieteikumus par
domēna nosaukumu reģistrēšanu ar plaša akreditēto
reģistratoru tīkla starpniecību. Domēna nosaukumu
reģistrēšanu var pieprasīt, tikai izmantojot kādu no
akreditētājiem reģistratoriem. Šādā
tīmekļa vietnē atrodams visu reģistratoru saraksts, kā
arī saraksts, kādās valodās piedāvā
reģistrēties. <a
href="http://list.eurid.eu/registrars/">http://list.eurid.eu/registrars/</a>
</p>
<p>Sākumā pieteikties uz „.eu” nosaukumu
reģistrēšanu varēs tikai preču zīmju
īpašnieki un valsts iestādes (no 2005. gada 7. decembra
līdz 2006. gada 6. februārim). Vēlāk
šāda iespēja būs arī pārējo
„pirmtiesību”, proti, uzņēmumu vai
uzņēmējdarbības nosaukumu, īpašniekiem (no
2006. gada 7. februāra līdz 6. aprīlim).
Visbeidzot no 2006. gada 7. aprīļa interesenti, kuru
mītne ir Eiropas Savienībā, var pieteikties „.eu”
domēna nosaukuma reģistrēšanai.</p>
<p>„Rindas kārtības” princips attieksies uz jebkuru
pieteikumu, kas saņemts sākotnējos četros mēnešos
un vēlāk. Tādēļ, ja diviem pieteikuma
iesniedzējiem ir pirmtiesības uz vienu nosaukumu, reģistrs
reģistrēs to pieteikumu, kas saņemts pirmais. Tādu paši
principu piemēros, kad no 2006. gada 7. aprīļa
reģistra pakalpojumi būs pieejami visiem.</p>
<p>Sīkāka informācija</p>
<p>EURid mājas lapa  <a
href="http://www.eurid.eu/en">http://www.eurid.eu/en</a></p>
<p><a name="_Hlt120360895"></a><a name="_Hlt120360788"></a><i>ICANN
</i>(Internet nosaukumu un numurpiešķires korporācija)<i>
</i>lēmums par „.eu”: </p>
<p><a
href="http://www.icann.org/announcements/announcement-23mar05.htm">http://www.icann.org/announcements/announcement-23mar05.htm</a>
</p>
<p>Eiropas Komisijas faktu lapa par „.eu”:   </p>
<p><a
href="http://ec.europa.eu/information_society/newsroom/cf/itemlongdetail.cfm?item_id=2331">http://ec.europa.eu/information_society/newsroom/cf/itemlongdetail.cfm?item_id=2331</a></p>
<p><a
href="/rapid/pressReleasesAction.do?reference=MEMO/05/457&format=HTML&aged=0&language=EN&guiLanguage=en">MEMO/05/457</a></p>
<hr><p><sup><b><a name="fn1" href="#fnB1">[1]</a></b></sup> 	EURid ir 3
reģistru bezpeļņas konsorcija darba nosaukums: DNS-BE
(Beļģija), IIT CNR (Itālija) un NIC SE (Zviedrija).</p>


