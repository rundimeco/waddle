<H3>
<P><B>De Commissie legt Opel Nederland B.V. een boete van 43 miljoen </B><B>€ op voor het belemmeren van de export van nieuwe auto</B><B>'s vanuit Nederland</B></H3>
<P><I><B>De Europese Commissie heeft besloten Opel Nederland B.V., de Nederlandse importeur van auto</B></I><I><B>'s van het merk Opel, een boete op te leggen van 43 miljoen </B></I><I><B>€ omdat hij tussen september 1996 en januari 1998 de export van nieuwe auto</B></I><I><B>'s aan eindgebruikers in andere lidstaten heeft belemmerd. Dit is de tweede belangrijke beschikking van de Commissie, na die tegen Volkswagen AG in januari 1998</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>, waarbij klachten van consumenten de Commissie ertoe hebben gebracht de praktijken van autofabrikanten en hun importeurs te onderzoeken en zware boetes op te leggen. </B></I><I><B>"Het recht om producten in andere lidstaten goedkoper aan te schaffen is een van de belangrijkste voordelen van de interne markt. De goedkeuring van deze beschikking is derhalve een duidelijk signaal dat het mededingingsbeleid de belangen van de consumenten dient,</B></I><I><B>" zei Commissaris voor Concurrentie Mario Monti. </B></I><I><B>"De Commissie is vastbesloten op te treden wanneer maatregelen van ondernemingen de goede werking van de interne markt in gevaar brengen. Dergelijke maatregelen vormen een zeer ernstige inbreuk op de Europese mededingingsregels en moeten streng worden aangepakt</B></I><I><B>".</B></I>
<P>In Nederland zijn de prijzen vóór belastingen over het algemeen aanzienlijk lager dan in andere lidstaten zoals Duitsland, Frankrijk en het Verenigd Koninkrijk<sup><a name="file.tmp_Ref_2"><a href="#file.tmp_Foot_2">(2)</a></a></sup>. De zaak tegen Opel Nederland B.V., een 100% dochteronderneming van General Motors Nederland B.V., begon met inspectiebezoeken die de Commissie in december 1996 heeft verricht op basis van informatie die zij had ontvangen van consumenten die in Nederland auto's wensten te kopen tegen lagere prijzen. Bij deze inspecties, die plaatsvonden in de bedrijfsruimten van Opel Nederland B.V. en een van de Nederlandse Opel-dealers, bleek dat Opel Nederland B.V. vanwege de grote exportvraag van klanten in andere lidstaten, vanaf september 1996 een strategie had ontwikkeld en ten uitvoer gelegd die bestond in drie maatregelen welke bedoeld waren om dealers te ontmoedigen of ervan te weerhouden auto's aan buitenlandse klanten, met inbegrip van eindgebruikers, te verkopen.
<P>Door rechtstreekse instructies van de verantwoordelijke districtsdirecteuren van Opel Nederland B.V. aan een aantal exporterende dealers, en de toezeggingen die vervolgens van een aantal van deze dealers werden ontvangen om alle exportverkoop te beëindigen, kon de importeur zich verzekeren van een aanzienlijke beperking van de export. Bijna alle exporterende dealers zijn gevestigd in gebieden dichtbij de grens, waar de export van oudsher een belangrijke rol speelt.
<P>Ook werd aan de dealers meegedeeld dat het aantal auto's die zij op basis van hun dealercontract verwacht werden te verkopen, vooral binnen Nederland moesten worden verkocht. Door deze maatregel beoogde Opel Nederland B.V. de mogelijkheid van exportverkoop aan banden te leggen. Tenslotte hield Opel Nederland B.V. van oktober 1996 tot januari 1998 een groot aantal verkoopcampagnes waarin was bepaald dat de uitkering van bonussen zou worden geweigerd indien dealers auto's aan buitenlandse eindgebruikers verkochten. Deze bonussen vormen over het algemeen een belangrijk deel van de winst van een dealer uit de verkoop van nieuwe auto's.
<P>Al deze maatregelen van Opel Nederland B.V. schenden de bepalingen van artikel 81, lid 1 van het EG-Verdrag, dat alle overeenkomsten tussen ondernemingen verbiedt die de handel tussen de lidstaten ongunstig kunnen beïnvloeden en ertoe strekken of ten gevolge hebben dat de mededinging binnen de gemeenschappelijke markt wordt verhinderd, beperkt of vervalst. Verordening (EG) nr. 1475/95 van de Commissie betreffende de distributie van motorvoertuigen<sup><a name="file.tmp_Ref_3"><a href="#file.tmp_Foot_3">(3)</a></a></sup> verbiedt autofabrikanten en hun importeurs om, hetzij rechtstreeks hetzij indirect, de vrijheid van eindgebruikers, erkende tussenpersonen of dealers van een eigen distributienet om nieuwe motorvoertuigen in de lidstaat van hun keuze te kopen, te beperken. De Verordening zorgt er derhalve voor de Europese consumenten de mogelijkheid hebben een auto te kopen waar dit voor hen het voordeligst is. Hierbij kunnen de consumenten tevens gebruik maken van de diensten van een erkende tussenpersoon.
<P>Bij de vaststelling van de hoogte van de boete heeft de Commissie rekening gehouden met het feit dat de maatregelen van Opel Nederland B.V. bedoeld waren om consumenten ervan te weerhouden de voordelen van de interne markt te benutten. Zij meende tevens dat Opel Nederland B.V. had moeten weten dat zijn gedrag onverenigbaar was met de Europese mededingingsregels, en met name met de bepalingen van Verordening nr. 1475/95. Deze verordening, die op 30.9.2002 afloopt, stelt alle selectieve en exclusieve distributiestelsels voor motorvoertuigen en onderdelen daarvan vrij van de toepassing van de Europese mededingingsregels, mits aan bepaalde voorwaarden is voldaan. De Commissie zal tegen het eind van dit jaar een verslag uitbrengen over de beoordeling van de verordening.
<P>De inbreuk van Opel Nederland B.V. is vergelijkbaar met de schending van Volkswagen AG welke resulteerde in de boete die de Commissie Volkswagen in januari 1998 oplegde. Volgens het Gerecht van Eerste Aanleg in het daaropvolgende arrest "Volkswagen" vormen dergelijke maatregelen van autofabrikanten een zeer ernstige inbreuk op de Europese mededingingsregels, omdat zij de goede werking van de interne markt, welke een van de meest fundamentele doelstellingen van de Gemeenschap is, belemmeren.
<P>Ondanks de ernst van de inbreuk is de boete die aan Opel Nederland is opgelegd lager dan die van Volkswagen. Dit impliceert niet dat de Commissie een inschikkelijker houding aanneemt ten aanzien van dit soort inbreuken, maar betekent slechts dat de Commissie rekening moet houden met de specifieke kenmerken van elk geval en, onder meer, met de intensiteit waarmee de ongeoorloofde maatregelen werden toegepast en de duur ervan.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B>1</B></SUP><SUP><B>Zie perbericht IP/98/94 van 28 januari 1998. Deze beschikking is volledig bevestigd door het Europese Gerecht van Eerste Aanleg in zijn recente arrest van 6 juli 2000 ; zie IP/00/725 van 6 juli 2000. </B></SUP><SUP><B>De boete van 102 miljoen </B></SUP><SUP><B>€ - door het Hof verminderd tot 90 miljoen </B></SUP><SUP><B>€ - is de hoogste boete die ooit aan </B></SUP><SUP><B>é</B></SUP><SUP><B>én enkele onderneming is opgelegd.</B></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B>2</B></SUP><SUP><B>Zie bijvoorbeeld persbericht</B></SUP><SUP><B> </B></SUP><SUP><B>IP/00/725 van de Commissie van 13 juli 2000 betreffende het laatste verslag over de autoprijzen in de Europese Unie.</B></SUP><p><sup><a name="file.tmp_Foot_3"><a href="#file.tmp_Ref_3">(3)</a></a></sup><SUP><B>3</B></SUP><SUP><B> </B></SUP><SUP><B>Publicatieblad van de Europese Gemeenschappen nr. L 145 van 29.6.1995.</B></SUP>
