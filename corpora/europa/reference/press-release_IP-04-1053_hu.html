<h1>
<a name="Heading4"></a><b>“A sokszínűségért.
A diszkrimináció ellen” teherautó segíti az EU
hátrányos megkülönböztetés ellen folytatott
küzdelmét</b></h1>
<p><b><i>Holnap, szeptember 1-én egy információs kamion kel
útra, és 10 EU tagországot meglátogatva segíti majd a
hátrányos megkülönböztetés elleni küzdelmet.
Az Európai Bizottság “A sokszínűségért. A
diszkrimináció ellen” kampányának célja, hogy a
tagországok polgárait az új uniós diszkrimináció
elleni jogszabályokról tájékoztassa, és a
sokszínűséget hirdesse. Odile Quintin, az Európai
Bizottság Foglalkoztatási és Szociális
Főigazgatóságának igazgatója, és Christian Dupont
belga esélyegyenlőségi miniszter indítja el a
teherautót, ami három hónap alatt 10 EU tagállam 19
városát látogatja meg.</i></b></p>
<p>A teherautó idén Szeptember és November között
tíz EU tagállamot látogat meg – Magyarországot,
Szlovákiát, a Cseh Köztársaságot, Lengyelországot,
Lettországot, Dániát, az Egyesült Királyságot,
Írországot, Franciaországot és Olaszországot. Minden
országban híres emberek, énekesek és politikusok
üdvözli a teherautó érkezését.
Szlovákiában Ibrahim Maiga, színész, énekes és
zenész fog közreműködni, míg Lengyelországban
Marek Kaminski, akinek ugyanabban az évben sikerült elérnie az
Északi- és Déli-sarkot. </p>
<p>“A teherautó-turné gyakorlati lehetőséget
nyújt arra, hogy az emberek megismerjék a munkahelyi
hátrányos  megkülönböztetéssel kapcsolatos
jogaikat és kötelességeiket,” mondta el Quintin biztos
asszony. “A felmérések azt mutatják, hogy számos EU
állampolgár úgy gondolja, hogy az etnikai származás,
vallás,  meggyőződés, fogyatékosság, kor vagy
szexuális irányultság hátrányos
megkülönböztetéshez vezet  az álláskeresés
során. A körút lehetővé teszi, hogy a változatos
programokkal a sokszínűséget a hátrányos
megkülönböztetés pozitív
alternatívájaként mutassuk be.”</p>
<p>A teherautót megtekintő látogatók megismerhetik a
hátrányos megkülönböztetéstől mentes
munkakörnyezet előnyeit, és azt, hogy az EU irányelvek
alapján miként védekezzenek a munkahelyi diszkrimináció
ellen. A program egyik fénypontja az Európa-quiz, ahol a
látogatók játékos formában ellenőrizhetik a
hátrányos megkülönböztetés elleni
irányelvekkel és az EU történelmével kapcsolatos
tudásukat. A kapcsolódó programok között a
hátrányos megkülönböztetésről szóló
filmek vetítése, regionális és nemzeti zenei koncertek,
kiállítások, valamint politikusok, vállalatok, és a
munkáltatók és munkavállalók képviselőinek
bevonásával zajló beszélgetések is
megtalálhatók.</p>
<p>A rendezvényeket mind a 19 városban az adott ország
partnerintézményeinek, mint pl. minisztériumok, szakszervezetek,
és munkavállalói érdekképviseletek
bevonásával szervezzük, ezzel is elősegítve az adott
országra speciálisan jellemző problémák
tárgyalását.</p>
<p>A teherautó a legmodernebb technikával van ellátva, ami az
összes látogató rendelkezésére áll. A
mozgássérültek számára biztosítjuk a lifttel
és rámpával történő megközelítés
lehetőségét, a vakok és gyengénlátók
számára egy speciális, Braille-megjelenítővel
ellátott számítógépes terminált szereltünk
fel. <br>A teherautóval kapcsolatos további információk a <a
href="/rapid/pressReleasesAction.do?reference=MEMO/04/206&format=HTML&aged=0&language=EN&guiLanguage=fr">MEMO/04/206</a>
<br>közleményben találhatók.</p>
<p><i>További információ a hátrányos
megkülönböztetés elleni közösségi
cselekvési programmal kapcsolatban: </i><br><a
href="http://www.stop-discrimination.info">www.stop-discrimination.info</a><br><i>&amp;
</i><br><a
href="http://ec.europa.eu/employment_social/fundamental_rights/index_en.htm">http://ec.europa.eu/employment_social/fundamental_rights/index_en.htm</a><i>
</i></p>

