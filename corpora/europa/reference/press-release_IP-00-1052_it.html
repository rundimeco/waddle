<H3>
<P><B>La Commissione autorizza l'acquisizione della divisione hardware di Italdata da parte di Flextronics</B></H3>
<P><I><B>La Commissione europea ha autorizzato l'acquisizione dell'unit</B></I><I><B>à produttiva di hardware dell'impresa italiana Italdata da parte di Flextronics International Ltd., societ</B></I><I><B>à con sede a Singapore. Italdata </B></I><I><B>è una joint venture tra Siemens Nixdorf Informations Systeme AG, Telecom Italia S.p.A. e Siemens Informatica S.p.A.</B></I>
<P>L'acquisizione non determinerà alcuna distorsione della concorrenza: le attività nel campo dell'hardware di Flextronics e di Italdata si sovrappongono infatti solo nei servizi di fornitura di prodotti elettronici, in particolare l'assemblaggio di circuiti stampati, per l'industria dei computer. L'acquisizione della divisione hardware di Italdata non incrementa molto la quota di Flextronics, che deterrà in ogni caso meno del 25% del segmento dell'industria informatica relativo alla fornitura di prodotti elettronici nello Spazio economico europeo. Flextronics deve inoltre affrontare la  concorrenza di diverse imprese in questo segmento, caratterizzato anche da acquirenti forti e ben strutturati come Nokia, Ericsson, Philips, Cisco Systems e Hewlett Packard.
