<h1>
<a name="Heading4"></a><b>Комисията
предприема
действия да
преодолее
разликата в
заплащането
на мъже и
жени</b></h1>
<h2>
<a name="Heading7"></a><b><i>15%
по-малко
получават
като
заплащане
жените в
сравнение с
мъжете
според
наблюдения
на
Европейската
комисия
върху
икономиката
на Съюза.</i></b><b><i>
Нов доклад,
публикуван
днес,
представя
начините, по
които ЕС може
да преодолее
тази разлика -
през
изминалото
десетилетие
тя почти не е
претърпяла
промяна.
Разликата в
заплащането
на жени и мъже
представлява
разликата
между
средното
почасово
заплащане за
жени и за
мъже, преди
облагането с
данъци, за
икономиката
като цяло. Тя
отразява
съществуващата
дискриминация
и
неравенство
на пазара на
труда, които
практически
засягат
главно
жените.</i></b></h2>
<p>„&#1052;омичетата
се
представят
по-добре в
училище от
момчетата, а и
повече жени с
университетска
степен
навлизат на
пазара на
труда,
отколкото
мъже, но,
въпреки това,
разликата в
заплащането
продължава
да
съществува.
Тази
ситуация е
абсурдна и се
нуждае от
корекция.“,
заяви
Владимир
Шпидла,
комисар по
заетостта,
социалната
политика и
равните
възможности.
„Разликата в
заплащането
е сложен
проблем, в
основата на
който стоят
много
причини.
Понякога
става дума за
явна
дискриминация.
Често пъти
обаче има
скрити
причини:
жените
вършат доста
работа, за
която не
получават
заплащане,
като грижи по
домакинство
и близки;
по-голямата
част от
жените
работят
почасово и
често
секторите, в
които
преобладаващо
са заети жени,
са с по-ниско
ниво на
заплащане.
Време е да
преминем на
ново ниво.
Единственият
път към
успеха е да
привлечем
мъжете,
жените,
неправителствените
организации,
социалните
партньори и
правителствата
за справяне с
проблема на
всички
равнища.“</p>
<p>Разликата в
заплащането
на мъжете и
жените се
простира
далеч отвъд
въпроса за
получаването
на еднакво
заплащане за
извършването
на еднаква
работа. Една
от главните
причини е
оценката на
женската
компетентност
съотнесена
към мъжката.
Работа, за
която се
изискват
сходни
квалификация
или умения, е
по-ниско
заплатена,
ако се
извършва
предимно от
жени,
отколкото
ако се
извършва
главно от
мъже.
Например в
някои страни
на
детегледачките
се плаща
по-малко,
отколкото на
автомобилните
механици, на
касиерките в
магазина -
по-малко,
отколкото на
складовите
работници, на
медицинските
сестри -
по-малко,
отколкото на
полицаите.</p>
<p>Разликата в
заплащането
отразява
също така
неравенствата
на пазара на
труда, които
засягат
главно
жените, и
по-специално,
трудностите
при
съчетаването
на работата и
личния живот.
Жените
по-често
прибягват до
почасова
работа и при
тях много
по-често се
наблюдават
прекъсвания
в кариерата,
което се
отразява
негативно на
професионалното
им развитие.
Те все още
изостават, що
се отнася до
заемането на
мениджърски
позиции, и
срещат
повече
трудности и
съпротива в
професионалното
си развитие.
Като
последствие,
кариерите на
жените са
прекъсвани
много
по-често, а
също така се
реализират
по-бавно и са
по-краткотрайни,
а оттам –
по-ниско
платени от
тези на
мъжете.
Статистиката
сочи, че
разликата в
заплащането
се увеличава
поради
възрастта,
образователния
ценз и
трудовия
стаж -
разликите в
заплащането
са над 30% във
възрастовата
група от 50-59
години и 7% за
възрастовата
група под 30
години. Тя е
над 30 % за онези,
които са с
висше
образование,
и 13% сред онези
с по-ниско,
гимназиално
образование.
За работници
с над
30-годишен
трудов стаж
във фирма тя е
32%, а е с 10%
по-ниска - (22%), за
онези, които
са работили
във фирма от
една до пет
години.  </p>
<p>Комисията
определи
четири
полета за
действие, за
да се справи с
проблема:</p>
<ul>
<li>Гарантиране
на по-доброто
прилагане на
съществуващото
законодателство
(анализ на
възможностите
за
привеждане в
съответствие
на законите и
повишаването
на
общественото
съзнание);</li>
<li>Заличаването
на разликата
в
заплащането
като
неразделна
част от
политиките
по заетостта
на
държавите-членки
(разгръщането
на пълния
потенциал на
финансирането
от страна на
ЕС, и
по-специално,
от страна на
Европейския
социален
фонд);</li>
<li>Популяризиране
на равното
заплащане
сред
работодателите,
най-вече чрез
социална
отговорност;</li>
<li>Подкрепа на
обмена на
добри
практики в
рамките
целия
Европейски
съюз и
ангажиране
на
социалните
партньори.</li></ul><p>Намаляването
на разликата
в
заплащането
е една от
ключовите
сфери на
загриженост,
подчертана в
„Пътна карта
за равенство
на жените и
мъжете 2006-2010“. В
добавка,
проучване на
Евробарометър
от януари 2007
година
показа, че
голяма част
от
европейците
смятат, че е
необходимо
повече жени
да заемат
мениджърски
позиции (77%) и да
бъдат
избирани за
членове на
парламента (72%).
68% от
европейците
вярват, че
семейните
отговорности
са
препятствие
пред жените
при
достигането
до ръководни
постове, а
според 47%
жените имат
по-малки
шансове за
повишение,
отколкото
мъжете със
същата
квалификация.
Днешното
съобщение се
стреми да
анализира
причините за
разликата в
заплащането
и да определи
посоки за
действие на
равнище на ЕС.
То
подчертава,
че разликата
в
заплащането
може да бъде
преодоляна
само ако се
действа на
всички нива,
като се
ангажират
всички
заинтересовани
страни и се
обърне
внимание на
всички
фактори,
които го
предизвикват.</p>
<p><b>За повече
информация:</b></p>
<p>Линк към
съобщение</p>
<p><a
href="http://ec.europa.eu/employment_social/news/2007/jul/genderpaygap_en.pdf">http://ec.europa.eu/employment_social/news/2007/jul/genderpaygap_en.pdf</a></p>
<p>Политика за
равенство на
половете</p>
<p></p>
<p><a
href="http://ec.europa.eu/employment_social/gender_equality">http://ec.europa.eu/employment_social/gender_equality</a>Изследване
върху
„Разликата в
заплащането
на мъжете и
жените:
корени на
проблема и
политически
реакции“</p>
<p></p>
<p><a
href="http://ec.europa.eu/employment_social/publications/2006/ke7606200_en.pdf">http://ec.europa.eu/employment_social/publications/2006/ke7606200_en.pdf</a>Европейска
година на
равните
възможности
за всички:</p>
<p></p>
<p><a
href="http://equality2007.europa.eu/">http://equality2007.europa.eu</a>Четвърто
европейско
проучване на
условията на
работа:</p>
<p></p>
<p></p>
<p><a
href="http://www.eurofound.europa.eu/ewco/surveys/EWCS2005/index.htm">http://www.eurofound.europa.eu/ewco/surveys/EWCS2005/index.htm
</a></p>

