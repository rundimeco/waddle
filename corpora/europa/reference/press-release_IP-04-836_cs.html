Česká republika má v úmyslu  snížit
spotřební daně  uvalené na směsi  motorová
nafta/bionafta. Toto snížení  bylo  povoleno  za účelem
zvýšit  využívání paliv příznivých
pro životní prostředí, která přispívají 
ke snížení tvorby plynů způsobujících
skleníkový efekt. Předpokládané snížení 
by mělo pokrývat rozdíl mezi náklady na výrobu energie
z obnovitelných zdrojů (v tomto případě 
motorová nafta/bionafta) a tržní cenou  alternativních
fosilních paliv. Předpokládaná podpora je omezena na
pokrytí dodatečných nákladů  na výrobu směsi
motorová nafta /bionafta; jedná se o striktní minimum nutné
k podpoře ekologicky příznivých  paliv a  je
v souladu se směrnicemi EU v oblasti životního
prostředí.
Oznamovaný program usiluje o podporu využití  směsi 
motorová nafta/bionafta  s minimálním obsahem 31
objemových % řepkového metylesteru (RME) v konečné
směsi. Palivo bude používáno jako pohonná hmota.
Podpora spočívá ve snížení spotřební
daně o  95 EUR na  1000 litrů směsi motorová nafta/bionafta
v případě, že podíl biopaliva  tvoří 
alespoň 31% konečné směsi. Bez této podpory
představuje spotřební daň 306 EUR na  1000 litrů. Po
snížení pak spotřební daň činí 211 EUR
na  1000 litrů směsného paliva motorová nafta /bionafta.
Kromě toho má Česká republika v úmyslu 
poskytnout přímou nenávratnou dotaci  ve výši 257 EUR
na  1000 litrů  RME.
Snížení spotřební daně se vztahuje na
všechny výrobce a dovozce  směsné motorové nafty,
kteří  dávají palivo do běhu,  za předpokladu,
že jejich produkt splňuje uvedenou definici. Poskytnutí
přímé dotace je omezeno na výrobce RME se sídlem
v České republice. Je omezeno na dotování výroby
100 000 tun RME.
Opatření vstoupí v platnost po schválení
Komisí. Snížená spotřební daň  bude platit po
dobu šesti let – přímá dotace na základě 
programu je omezena koncem roku 2006.
Česká republika  zavede snížení spotřební
daně na základě Směrnice 2003/96/EC Rady, která ve
společenství restrukturalizuje rámec pro zdanění 
energetických  produktů a elektřiny. Tato Směrnice
umožňuje členským státům, aby  při
splnění určitých podmínek žádaly o
snížení spotřební daně a o výjimky pro
produkty získávané z biomasy.
