<h1>
<a name="Heading4"></a><b> </b><b>„.eu“: nová
internetová adresa Evropy bude spuštěna 7.
prosince</b></h1>
<p><b><i>Komise dnes oznámila, že doména nejvyšší
úrovně „.eu“, která podnikům, orgánům
veřejné správy a občanům umožní, aby pro
své webové stránky a e-mailové adresy
používali celoevropský internetový název, bude uvedena
do provozu 7. prosince 2005. Přípona „.eu“
umožňuje uživatelům vyjádřit celoevropskou
přítomnost, celoevropské cíle či vztah k celé
Evropě. Nenahrazuje kódy jednotlivých zemí,
například „.fr“ pro Francii, „.pl“ pro Polsko
či „.uk“ pro Spojené království, ale
doplňuje je. &#268;tyřměsíční
zaváděcí období umožní požádat o
registraci názvů domén držitelům přednostních
práv, včetně podniků, pod podmínkou, že jsou
usazeni v Evropské unii. Od 7. dubna 2006 bude rejstřík
přijímat žádosti od veřejnosti.
Spuštěním domény .eu plní Komise slib
učiněný na zasedání Evropské rady v Lisabonu
v roce 2000, kdy se zavázala, že poskytne evropské
informační společnosti webovou identitu, a to za
důvěryhodných podmínek pro celou EU.</i></b></p>
<p>„Očekávám, že se evropská doména
nejvyšší úrovně .eu svou důležitostí
vyrovná doméně .com", uvedla komisařka pro
informační společnost a média Viviane Redingová.
„Podnikům doména .eu umožní rozšířit
tržní dosah a přitom je bude podle právních
předpisů EU chránit před cybersquattery. Občanům
může adresa „.eu“ pomoci v celé Evropské
unii více zviditelnit jejich přítomnost na webu, nebo webové
stránky jejich školy, univerzity či klubu. Nová
evropská doména nejvyšší úrovně tedy
nabízí jedinečnou příležitost pro moderní
přeshraniční on-line marketing.“ </p>
<p>Název domény se používá k identifikaci
počítače nebo počítačové sítě na
internetu. Názvem domény je například
„europa.eu“ nebo v jakékoli e-mailové adrese ta
část, která následuje za znakem „@“. Domény
nejvyšší úrovně (Top Level Domain – TLD) jsou
jádrem mezinárodního systému názvů domén na
internetu. Jsou to „přípony“ za názvy domén a
dělí se do dvou základních kategorií: </p>
<ul>
<li>obecné TLD, které nejsou spojeny s žádnou
zemí, například „.com“, „.org“,
„.net“ a „.int“, a</li>
<li>TLD tvořené kódy zemí, například
„.uk“, „.fr“, „.de“
atd.</li></ul><p>Doménu nejvyšší úrovně
„.eu“ spravuje a provozuje soukromý neziskový
rejstřík EURid<sup><b><a name="fnB1" href="#fn1">[1]</a></b></sup>,
který Komise vybrala na základě otevřené výzvy.
EURid bude vyřizovat žádosti o registraci názvů
domén prostřednictvím rozsáhlé sítě
autorizovaných registrátorů. O registraci názvu domény
lze požádat pouze prostřednictvím některého
z těchto autorizovaných registrátorů. Seznam všech
registrátorů spolu s jazyky, v nichž registraci
nabízí, je k dispozici na této webové stránce: <a
href="http://list.eurid.eu/registrars/">http://list.eurid.eu/registrars/</a>
</p>
<p>Zpočátku bude možnost požádat o registraci
názvu v doméně „.eu“ vyhrazena pro držitele
ochranných známek a pro orgány veřejné správy (od
7. prosince 2005 do 6. února 2006). Poté bude registrace
umožněna vlastníkům jiných
„přednostních práv“, mezi které
například patří názvy společností a
obchodní značky (od 7. února do 6. dubna 2006). A
konečně od 7. února 2006 bude moci o registraci názvu
v doméně „.eu“ požádat každý, kdo
je usazen v Evropské unii.</p>
<p>Během počátečního
čtyřměsíčního období i po jeho uplynutí
bude platit zásada „kdo dřív přijde, je dřív
na řadě“. Pokud tedy mají dva žadatelé
přednostní právo ke stejnému názvu, rejstřík
vyhoví té žádosti, kterou obdrží jako první.
Stejná zásada bude platit i poté, co se rejstřík od 7.
dubna 2006 otevře všem.</p>
<p>Další informace</p>
<p>Domovská stránka rejstříku EURid: <a
href="http://www.eurid.eu/en">http://www.eurid.eu/en</a></p>
<p><a name="_Hlt120360895"></a><a name="_Hlt120360788"></a>Rozhodnutí
organizace ICANN (Internet Corporation For Assigned Names and Numbers) o
doméně „.eu“: </p>
<p><a
href="http://www.icann.org/announcements/announcement-23mar05.htm">http://www.icann.org/announcements/announcement-23mar05.htm</a>
</p>
<p>Přehled údajů o doméně „.eu“ od
Evropské komise: </p>
<p><a
href="http://ec.europa.eu/information_society/newsroom/cf/itemlongdetail.cfm?item_id=2331">http://ec.europa.eu/information_society/newsroom/cf/itemlongdetail.cfm?item_id=2331</a></p>
<p><a
href="/rapid/pressReleasesAction.do?reference=MEMO/05/457&format=HTML&aged=0&language=EN&guiLanguage=en">MEMO/05/457</a></p>
<hr><p><sup><b><a name="fn1" href="#fnB1">[1]</a></b></sup> 	EURid je pracovní
název neziskového konsorcia tvořeného třemi
rejstříky: DNS-BE (Belgie), IIT CNR (Itálie) a NIC SE
(Švédsko).</p>


