<h1>
<a name="Heading4"></a><b>Duaiseanna aistriúcháin an AE do
nua-aistritheoirí óga</b></h1>
<h2>
<a name="Heading7"></a><b><i>Inniu tá seacht n-aistritheoir is fiche
óga – duine as gach Ballstát san AE – sa Bhruiséil
chun duaiseanna a fháil sa chéad chomórtas aistriúcháin
a d'eagraigh an tAontas do scoileanna. Tabharfaidh an Coimisinéir Eorpach
um Ilteangachas, Leonard Orban, preasagallamh i bpreas-seomra fhoirgneamh
Berlaymont áit a gcuirfidh sé fáilte roimh bhuaiteoirí
chomórtas "Juvenes Translatores" (aistritheoirí óga sa Laidin)
agus a mbronnfaidh sé na duaiseanna orthu. </i></b></h2>
<p>"Tá sé léirithe ag na daoine óga seo gur gníomhaithe
iad don todhchaí s'acu féin agus do thodhchaí an AE." Sin mar a
dúirt an tUasal Orban roimh an tsearmanas. Lean sé air ansin,
"trí na bearnaí seo idir cultúir a líonadh leis na focail a
bhailigh siad le chéile agus iad ag aistriú.   Táim
an-mhórtasach freisin go bhfuil saothar ár n-aistritheoirí, nach
bhfeictear go minic ach nach bhféadfadh an tAE déanamh dá
uireasa, os comhair an phobail inniu."</p>
<p>Le cois an <b>tsearmanais bhronnta ag ceanncheathrú an
Choimisiúin</b>, tabharfaidh na hógaistritheoirí <b>cuairt ar
Ard-Stiúrthóireacht an Aistriúcháin</b> ag an
gCoimisiún Eorpach. Buailfidh na buaiteoirí le haistritheoirí
gairmiúla a bhíonn ag aistriú doiciméad reachtach agus
doiciméad beartais de chuid na hEorpa agus feicfidh siad na huirlisí
agus na modhanna oibre a úsáideann na haistritheoirí sin agus iad
ag obair. Beidh cuairt ar chathair na Bruiséile mar chuid den duais
freisin.
<br><a name="_Hlt191786151"></a><a name="_Hlt191786152"></a>Féadfaidh
daoine ar spéis leo an comórtas, scoileanna, múinteoirí agus
cairde <b>an searmanas bronnta a fheiceáil trí shruthú
gréasáin</b>. Beidh an nasc don ócáid gníomhach ar
<b>shuíomh gréasáin Juvenes Translatores: </b></p>
<p><a
href="http://ec.europa.eu/translation/contest/index.htm">http://ec.europa.eu/translation/contest/index.htm</a>
.</p>
<p>Is í Ard-Stiúrthóireacht an Aistriúcháin ag an
gCoimisiún Eorpach a d'eagraigh comórtas Juvenes Translatores agus
ritheadh é ar chomhuain sna Ballstáit go léir an
14 Samhain 2007 agus rinne na scoileanna a bhí páirteach ann
maoirseacht ar an gcomórtas. </p>
<p>Bhí dhá uair an chloig ag na rannpháirtithe ceann amháin
de na 23 buntéacs éagsúla a bhain le turasóireacht
fhreagrach agus le turasóireacht mhalartach a aistriú go haon teanga
oifigiúil eile de chuid an Aontais Eorpaigh. </p>
<p>Cuireadh 1,300 téacs isteach chuig an gCoimisiún agus bhí 134
péire teangacha éagsúla, idir bhunteangacha agus
sprioctheangacha, ar áireamh iontu. Is iad aistritheoirí
Ard-Stiúrthóireacht an Aistriúcháin a cheartaigh na
téacsanna agus, dá bhrí sin, bhí ról
ríthábhachtach acu maidir leis an aistriúchán is fearr as
gach Ballstát a roghnú. </p>
<p>Is i bhfoirm <b>treoirthionscadail</b> a d'eagraigh an Coimisiún Eorpach
an chéad chomórtas aistriúcháin seo chun an ról
lárnach atá ag an aistriúchán sa bheartas ilteangach
atá ag an gCoimisiún a chur os comhair an phobail. Thug an tionscadal
deis freisin do na mic léinn eolas a chur ar ghairm an aistritheora.</p>
<p><b>Chun tuilleadh eolais a fháil:
</b><br><a name="_Hlt188932285"></a><a name="_Hlt188932286"></a><a name="_Hlt165706666"></a><a name="_Hlt165706667"></a><a name="_Hlt181512728"></a><a name="_Hlt181512729"></a><a name="_Hlt180403149"></a><a name="_Hlt180403150"></a><a name="_Hlt181520669"></a><a name="_Hlt181520670"></a><a name="_Hlt192469753"></a><a name="_Hlt192469754"></a><a name="_Hlt163537783"></a><a name="_Hlt163537784"></a><a name="_Hlt166561431"></a><a name="_Hlt166561432"></a>An
comórtas aistriúcháin: <a
href="http://ec.europa.eu/translatores">http://ec.europa.eu/translatores</a>/<br><a name="_Hlt153690073"></a><a name="_Hlt153690074"></a><a name="_Hlt163537788"></a><a name="_Hlt188932312"></a><a name="_Hlt157404965"></a><a name="_Hlt157404966"></a><a name="_Hlt180403155"></a><a name="_Hlt153107577"></a><a name="_Hlt153107578"></a><a name="_Hlt166561433"></a><a name="_Hlt166561434"></a><a name="_Hlt154371705"></a><a name="_Hlt154371706"></a>Ard-Stiúrthóireacht
an Aistriúcháin: <a
href="http://ec.europa.eu/dgs/translation/">http://ec.europa.eu/dgs/translation/</a></p>
<p><a name="_Hlt163537791"></a><a name="_Hlt188932317"></a><a name="_Hlt180403159"></a><a name="_Hlt166561436"></a><a name="_Hlt166561437"></a>Teangacha
san AE: <a
href="http://europa.eu/languages/">http://europa.eu/languages/</a></p>

