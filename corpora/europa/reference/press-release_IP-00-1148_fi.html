<H3>
<P><B>Perimm</B><B>äinen tavoite </B><B> perusoikeuskirjan sis</B><B>ällytt</B><B>äminen perussopimuksiin</B></H3>
<P><I><B>Euroopan komissio katsoo, ett</B></I><I><B>ä luonnosvaiheessa oleva Euroopan unionin perusoikeuskirja merkitsee todellista edistysaskelta asiakirjalle alkuvaiheessa annetusta statuksesta riippumatta. Perusoikeuskirja on ennemmin tai my</B></I><I><B>öhemmin sis</B></I><I><B>ällytett</B></I><I><B>äv</B></I><I><B>ä perussopimuksiin. Milloin ja mill</B></I><I><B>ä tavalla t</B></I><I><B>äm</B></I><I><B>än olisi tapahduttava? T</B></I><I><B>än</B></I><I><B>ä</B></I><I><B>än annetussa komission tiedonannossa pyrit</B></I><I><B>ä</B></I><I><B>än vastaamaan n</B></I><I><B>äihin kysymyksiin. </B></I>
<P>Komission antoi tänään komission puheenjohtajan Romano Prodin ja oikeus- ja sisäasioista vastaavan komissaarin António Vitorinon aloitteesta tiedonannon Euroopan unionin perusoikeuskirjan luonteesta. 
<P>Koska perusoikeuskirjaa käytetään välineenä, jolla valvotaan, että EU:n toimielimet ja jäsenvaltiot noudattavat perusoikeuksia käsitellessään EU:n lainsäädännön soveltamisalaan kuuluvia aiheita, komissio katsoo, että perusoikeuskirja on ennemmin tai myöhemmin sisällytettävä perussopimuksiin. 
<P>Perussopimusten uudistaminen ja perusoikeuskirjan sisällyttäminen perussopimuksiin ovat toisiinsa kiinteästi liittyviä tavoitteita. Valtion- ja hallitusten päämiesten olisi tästä syystä päätettävä (tämän vuoden lopulla Nizzassa pidettävässä Eurooppa-neuvoston kokouksessa), että näiden tavoitteiden saavuttamiseksi käynnistetään prosessi, jolle on asetettu selkeät päämäärät, säännöt ja menettelyt.
<P><U>Todellinen edistysaskel</U>
<P>Komissio on perusoikeuskirjan lopullisesta luonteesta riippumatta vakuuttunut siitä, että hanke tuo todellista lisäarvoa. Perusoikeuskirjaan kootaan yhteen asiakirjaan oikeudet, joista on aiemmin säädetty lukuisissa eri kansainvälisissä ja kansallisissa säädöksissä, ja esitetään yhteenveto kaikista yksilön oikeuksista. Siinä luovutaan myös toisaalta kansalaisoikeuksien ja poliittisten oikeuksien ja toisaalta taloudellisten ja sosiaalisten oikeuksien erottamisesta toisistaan. 
<P>Suurin osa ehdotetussa perusoikeuskirjassa luetelluista oikeuksista kuuluu kaikille henkilön kansallisuudesta tai asuinpaikasta riippumatta. Perusoikeuskirjaluonnoksessa mainitaan oikeuksia, joilla pyritään vastaamaan tietotekniikan tai geenitekniikan nykyiseen ja tulevaan kehitykseen liittyviin haasteisiin. Perusoikeuskirjaan on sisällytetty myös oikeus saada tietoja EU:n toimielinten hallinnollisista asiakirjoista ja oikeus yhteisöjen tuomioistuimen tällä alalla soveltaman oikeuskäytännön periaatteiden mukaiseen hyvään hallintoon.
<P>Perusoikeuskirjan tuoma lisäarvo on avaintekijä sen tulevan menestyksen kannalta. 
<P><U>P</U><U>ä</U><U>ät</U><U>öksenteossa noudatettavat kriteerit</U>
<P>Perusoikeuskirjan oikeudellista luonnetta koskevat päätökset on tehtävä tosiseikkoihin tukeutuen seuraavien kriteerien perusteella:
<P><LI>perusoikeuskirjan sisällön arviointi 
<P><LI>oikeusvarmuuden lisääminen
<P><LI>perusoikeuksien tunnettuus kansalaisten kannalta
<P><LI>kaikkien euroopanlaajuisten hankkeiden kytkeminen perusoikeuksin suojattuihin arvoihin.
<P>Sisällyttäminen perussopimuksiin
<P>Perusoikeuskirjaluonnos on laadittu pitäen lähtökohtana sen sisällyttämistä perussopimuksiin ja pyrkien varmistamaan, että lopullista päätösvaltaa asiassa käyttää Eurooppa-neuvosto. Perusoikeuskirja tullaankin todennäköisesti sisällyttämään sellaisenaan Euroopan unionista tehtyyn sopimukseen tai perussopimusten liitteenä olevaan pöytäkirjaan. 
<P>Komission näkemyksen mukaan perusoikeuskirjaluonnos vastaa tyydyttävästi vaatimuksiin, jotka liittyvät sen sisällyttämiseen perussopimuksiin ja jotka koskevat seuraavia näkökohtia:
<P><LI>Euroopan unionin lainsäädännön riippumattomuuden takaaminen
<UL><P><LI>perusoikeuskirja suhteessa ihmisoikeuksien ja perusvapauksien suojaamiseksi tehtyyn Euroopan ihmisoikeussopimukseen
<P><LI>perusoikeuskirja EU:n toimivaltuuksien ja toissijaisuusperiaatteen noudattamisen kannalta tarkasteltuna
</UL><P><LI>perusoikeuskirjan ja kansallisten perustuslakien välinen suhde
<P><LI>perusoikeuksia koskeva oikeusvarmuus.
<P>Komissio pitää jokseenkin varmana, että perusoikeuskirja täyttää tarkoituksensa  myös oikeudellisesti  siitä riippumatta, mikä sen lopullinen oikeudellinen luonne tulee olemaan.  
<P><B>Taustaa</B>
<P>Komissio sai tilaisuuden ottaa kantaa perusoikeuskirjan luonteeseen vastatessaan joulukuussa 1999 Euroopan parlamentissa sille esitettyyn suulliseen kysymykseen. Komissio ilmoitti tuolloin katsovansa, että perusoikeuskirjaa laativan valmistelukunnan olisi jätettävä avoimeksi kysymys perusoikeuskirjan lopullisesta asemasta, joka voidaan valtion- ja hallitusten päämiesten ehdotuksen mukaan ratkaista kahdella vaihtoehtoisella tavalla. Perusoikeuskirjalle voidaan antaa joko perussopimuksiin liitetyn juridisesti sitovan asiakirjan asema tai se voidaan antaa  poliittisen julistuksen muodossa.
<P>Komissio määritteli lisäksi ehdotetulle perusoikeuskirjalle kaksi päätavoitetta  tunnettuus kansalaisten keskuudessa ja oikeusvarmuus EU:n lainsäädännön soveltamisalaan kuuluvissa kysymyksissä. 
<P>Komissio antoi 12. syyskuuta perusoikeuskirjasta ensimmäisen tiedonannon, jossa se ilmoitti katsovansa, että "unioni ei voi olla yksinomaan talousliitto, vaan sen on perustuttava kaikille Euroopan maille yhteisiin inhimillisiin perusarvoihin. Tämä on ehdoton edellytys sille, että kansalaisten luottamus Euroopan yhdentymisprosessiin säilyy. Kansalaiset on saatava vakuuttuneiksi siitä, että unioni on olemassa juuri heitä varten." 
