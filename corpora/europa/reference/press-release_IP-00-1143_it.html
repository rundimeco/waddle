<H3>
<P><B>Pensioni sostenibili: la Commissione vara un piano per modernizzare le pensioni in Europa.</B></H3>
<P><I><B>Sulla base di una proposta presentata da Anna Diamantopoulou, Commissario europeo per l'occupazione e gli affari sociali, la Commissione ha oggi approvato un quadro di collaborazione per rendere i sistemi pensionistici europei sostenibili di fronte alla sfida comune dell'invecchiamento della popolazione. La Commissione ritiene che, per quanto importante, la riforma delle pensioni vada abbinata ad una robusta politica economica ed un'attiva strategia per l'occupazione. Se non si affronta il problema su tutti questi fronti, si mette a rischio la sostenibilit</B></I><I><B>à delle pensioni nel lungo periodo e lo stesso modello sociale europeo. Conseguendo gli obiettivi di piena occupazione ed integrazione sociale, definiti al vertice di Lisbona, sar</B></I><I><B>à possibile ottenere una riforma delle pensioni gestibile ed equa.</B></I>
<P>Anna Diamantopoulou ha affermato che: « Il rapporto tra pensionati e persone in età lavorativa raddoppierà tra il 2000 e 2040. Le pressioni aggiuntive sulle finanze pubbliche sono evidenti. La sfida per i responsabili politici è garantire che in futuro il finanziamento delle pensioni non destabilizzi i bilanci pubblici, pur mantenendo un'adeguata protezione per i pensionati. »
<P>« Quanto alla riforma del mercato del lavoro, non è il momento di riposare sugli allori.  Rimuovere le barriere che impediscono alle persone anziane e alle donne di partecipare al mondo del lavoro sarà indispensabile per liberare tutte le risorse umane ed economiche della società. Anche una migliore mobilità dei lavoratori all'interno dell'UE è importante per far sì che le qualifiche siano reperibili laddove effettivamente servono. A tempo debito, una politica concordata in materia di immigrazione avrà anch'essa il suo peso. »
<P>« Le riforme non possono essere fatte dall'oggi all'indomani. Le pensioni non devono risultare sostenibili soltanto dal punto di vista economico, ma anche da quello sociale. Occorre avviare ampie consultazioni in proposito. Il dialogo sociale svolgerà un ruolo determinante nel dibattito politico sulle riforme. I problemi sono abbastanza seri per interessare tutti e quindici gli Stati membri e sufficientemente importanti per portarli all'attenzione di tutti i cittadini dell'UE. »
<P>L'analisi dei sistemi pensionistici andrebbe gradualmente allargata ai paesi candidati, poiché ad essi si applicano le stesse considerazioni fatte per gli attuali Stati membri, in particolare il collegamento tra i sistemi di protezione sociale, l'andamento economico e l'occupazione.
<P>I sistemi pensionistici sono di competenza degli Stati membri. Tuttavia, l'articolo 2 del trattato CE stabilisce che tra i compiti della Comunità figura la promozione di un elevato livello di protezione sociale. 
<P>Inoltre, in occasione della riunione tenutasi il 23 e 24 marzo 2000 a Lisbona, il Consiglio europeo ha deciso di <I>«incaricare il Gruppo ad alto livello </I><I>«Protezione sociale</I><I>» (...) tenendo conto dei lavori attualmente svolti dal Comitato di politica economica (...), in via prioritaria, di preparare, sulla base di una comunicazione della Commissione, uno studio sulla futura evoluzione della protezione sociale in un</I><I>'ottica di lungo periodo, ponendo in particolare risalto la sostenibilit</I><I>à dei sistemi pensionistici in contesti temporali diversi sino al 2020 e oltre, se necessario.</I><I>»</I> Quanto alla necessità di modernizzare la protezione sociale, nelle conclusioni di Lisbona si afferma che <I>«la sfida pu</I><I>ò essere meglio affrontata quale parte di uno sforzo congiunto </I><I>».</I>
