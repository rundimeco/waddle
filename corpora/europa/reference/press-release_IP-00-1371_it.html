<H3>
<P><B>La Commissione propone misure destinate a promuovere lo sviluppo sostenibile delle regioni ultraperiferiche</B></H3>
<P><I><B>La Commissione europea ha proposto in data odierna una serie di misure destinate a migliorare il sostegno dell'Unione europea a favore delle sette regioni ultraperiferiche.</B></I><I><B> </B></I><I><B>Tali proposte mirano a promuovere lo sviluppo economico sostenibile delle regioni in questione, in base alle priorit</B></I><I><B>à individuate dalla Commissione nella sua relazione del 14 marzo 2000: in particolare, il rilancio dell'economia e l'aiuto alle produzioni tradizionali (agricoltura e pesca).</B></I><I><B> </B></I>
<P><B>Primo aspetto: rilancio dell'economia</B>
<P>Il primo aspetto delle proposte della Commissione è finalizzato a prendere maggiormente in considerazione gli svantaggi specifici delle regioni ultraperiferiche nella normativa sui Fondi strutturali. Si propone l'aumento di alcuni tassi d'intervento: in particolare,
<UL><P>la partecipazione dei Fondi strutturali agli investimenti nelle piccole e medie imprese per le sette regioni ultraperiferiche passerebbe dal 35% al 50% del costo totale sovvenzionabile;
<P>i tassi d'intervento dei Fondi strutturali sarebbero allineati su di un massimale pari all'85% del costo totale sovvenzionabile per tutte le regioni ultraperiferiche, a prescindere dalla loro appartenenza a Stati membri che beneficiano del Fondo di coesione;
<P>il massimale di aiuto pubblico previsto dal Fondo europeo agricolo di orientamento e di garanzia passerebbe dal 50% al 75% per gli investimenti nelle aziende agricole e dal 50% al 65% per gli investimenti in materia di trasformazione e commercializzazione dei prodotti agricoli; il sostegno finanziario comunitario sarebbe concesso anche alle foreste che appartengono a enti pubblici.
</UL><P>A proposito della decisione della Commissione, Michel Barnier, commissario responsabile della politica regionale, ha dichiarato: "Questa decisione permetterà alle sette regioni ultraperiferiche di beneficiare pienamente della solidarietà espressa dall'Unione tramite la nuova generazione di programmi cofinanziati dai Fondi strutturali per i prossimi sette anni.<I> </I>Essa aiuterà così tutti gli operatori di queste regioni ad affrontare le sfide della diversificazione economica e della competitività".
<P><B>Secondo aspetto: aiuto alle produzioni tradizionali</B>
<P>Il secondo aspetto delle proposte della Commissione riguarda il sostegno alle produzioni tradizionali delle regioni ultraperiferiche (agricoltura e pesca). Nel settore agricolo, l'Unione europea favorisce tali regioni mediante i tre programmi "POSEI" (programmi di soluzioni specifiche per ovviare alla lontananza e all'insularità): <B>POSEIDOM</B> (per i dipartimenti francesi d'oltremare), <B>POSEIMA</B> (per le Azzorre e Madera) e <B>POSEICAN</B> (per le Isole Canarie). Nel settore della pesca, l'Unione interviene tramite lo <B>Strumento finanziario di orientamento della pesca</B> (<B>SFOP</B>). 
<P>Per aiutare le regioni ultraperiferiche a far fronte agli svantaggi strutturali (clima, grande lontananza, dimensioni ridotte delle aziende agricole) e alle difficoltà specifiche (mancanza di economie di scala, dipendenza, costi di produzione molto elevati) a cui sono esposte, il capitolo agricolo dei programmi POSEI prevede un regime specifico di approvvigionamento, misure di sostegno a favore delle produzioni agricole locali e deroghe alle disposizioni veterinarie e fitosanitarie. Tale capitolo è finanziato dal FEAOG-Garanzia, con circa 200 milioni di euro all'anno.
<P>La Commissione propone varie modifiche del capitolo agricolo dei programmi POSEI. Essa suggerisce di riesaminare gli elenchi dei prodotti contemplati dal regime specifico di approvvigionamento, di snellire la gestione del regime e di adeguare i mezzi messi a disposizione per conseguire gli obiettivi. Per quanto riguarda le produzioni agricole locali, la Commissione ritiene che occorra adeguare le misure al fabbisogno di ciascuna regione (modificando i livelli degli aiuti o i quantitativi che possono beneficiarne). Propone inoltre di applicare metodi trasversali per settore o programmi globali (interprofessionali) al fine di permettere una migliore strutturazione delle filiere.
<P>Per quanto riguarda l'aiuto al settore della pesca nelle regioni ultraperiferiche, la Commissione propone di aumentare alcuni tassi d'intervento dello SFOP, soprattutto al fine di concedere un maggior sostegno finanziario allo sviluppo delle risorse ittiche e dell'acquacoltura, alle attrezzature portuali o all'ammodernamento dei pescherecci.
<P>Il costo di tali modifiche è compensato principalmente dai risparmi derivanti dall'attuazione della riforma della PAC prevista nell'Agenda 2000 e, in particolare, dalle possibili conseguenze sul regime di approvvigionamento (cereali, carni bovine, prodotti lattiero-caseari). 
<P>A proposito della decisione della Commissione, Franz Fischler, commissario responsabile dell'agricoltura e della pesca, ha affermato che le proposte tengono conto delle difficoltà specifiche dell'agricoltura e della pesca nelle regioni ultraperiferiche<I> </I>e che esse creeranno un contesto favorevole allo sviluppo di un settore vitale per l'occupazione e la prosperità di tali regioni.
<P>In occasione del Consiglio europeo di Nizza, si farà il punto sulle realizzazioni in materia di sviluppo sostenibile delle regioni ultraperiferiche. Le proposte adottate oggi dalla Commissione costituiscono elementi importanti per la creazione di una strategia comunitaria in questo settore.
