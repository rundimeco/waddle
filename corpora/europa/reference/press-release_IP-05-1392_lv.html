<h1>
<a name="Heading4"></a><b>Konsolidācija, nosacījumu kopums
un saziņa &#8211; paplašināšanās politikas
stratēģija</b></h1>
<p><b><i>Šodien Komisija pieņēma vispārēju
paplašināšanās stratēģiju
kandidātvalstīm Horvātijai un Turcijai un iespējamajām
kandidātvalstīm Rietumbalkānos. Šīs
stratēģijas pamatā ir trīs principi: ES saistību
konsolidācija attiecībā uz paplašināšanos,
godīgu un stingru nosacījumu piemērošana un labāka
saziņa par paplašināšanās procesu. </i></b></p>
<p>Horvātija un Turcija ir kandidātvalstis, un Rietumbalkāniem ir
skaidra Eiropas perspektīva. Savienība izpildīs savas
saistības, ja valstis būs izpildījušas stingros
pievienošanās nosacījumus. Vienlaikus Eiropas Savienībai
labāk jāinformē par pievienošanās procesa
mērķiem un uzdevumiem.  </p>
<p>Iepazīstinot ar paplašināšanās stratēģiju,
komisārs paplašināšanās jautājumos <i>Olli
Rehn</i> teica: „Uzmanīgi virzīts
paplašināšanās process ir viens no ES
iedarbīgākajiem un veiksmīgākajiem politikas instrumentiem.
Ar ES dzinējspēka palīdzību būs iespējama valstu
demokrātiska un ekonomiska pārveide. Visi Eiropas pilsoņi
iegūst, ja tiem kaimiņos ir stabilas demokrātiskas valstis un
plaukstošas tirgus ekonomikas valstis. ES nevar izvairīties no saviem
pienākumiem. Tomēr paplašināšanās procesā
jāņem vērā arī ES spēja uzņemt jaunas
valstis”. <i> </i></p>
<p>Eiropas Savienībai ne tikai jāsaglabā stingra pieeja, prasot
kritēriju izpildi, bet arī jāatzīst gūtie
panākumi. Kanditātvalstis var virzīties no viena procesa posma uz
nākamo tikai tad, ja tās ir izpildījušas
iepriekšējā posma nosacījumus. Komisija palīdzēs
valstīm un uzraudzīs to attīstību. </p>
<p>Atklājot pievienošanās sarunas 3. oktobrī,
sākās jauns posms ES attiecībās ar Horvātiju un
Turciju. Sarunu pamatā būs valsts sasniegumi, un sarunu virzība
būs atkarīga no valsts gūtajiem panākumiem, izpildot
dalības prasības. </p>
<p>Lai pārējās Rietumbalkānu valstis varētu
īstenot savas Eiropas perspektīvas, Komisija ierosina plānu,
kurā norāda posmus un nosacījumus, kas izpildāmi katrā
posmā. Stabilizācijas un asociācijas nolīguma (SAN)
parakstīšana ar ES ir ļoti nozīmīgs šā
procesa pasākums. Kopumā Albānija ir guvusi pietiekamus
panākumus, attīstot īstenošanai nepieciešamo jaudu, un
ir virzījusi uz priekšu procesu, lai pabeigtu sarunas par
šādu nolīgumu. Tikko tika sāktas SAN sarunas ar Serbiju un
Melnkalni, un drīz tiks sāktas šādas sarunas ar Bosniju un
Hercegovinu. </p>
<p>Valsts panākumu saraksts, īstenojot tās pienākumus
saistībā ar SAN (ieskaitot ar tirdzniecību saistīto
noteikumu piemērošanu pagaidu nolīguma veidā), būs
būtisks faktors, kas noteiks, vai ES apvērs dalības pieteikumu.
Pamatojoties uz Komisijas atzinumu, ES var piešķirt valstij
kandidātvalsts statusu. Komisija iesaka Padomei, lai tā
piešķir Bijušajai Dienvidslāvijas Maķedonijas
Republikai kandidātvalsts statusu. </p>
<p>Lai gan kandidātvalsts statusa piešķiršana
nozīmē to, ka politiski tiek atzīts, ka pastāv
ciešākas attiecības ar ES, tas automātiski
nenozīmē, ka valsts var sākt sarunas par dalību ES. Lai
tās sāktu, valstij pietiekamā mērā jāpanāk
vispārēja atbilstība dalības kritērijiem.
Īpaši tas attiecas uz politisko kritēriju izpildi, ieskaitot
attiecīgajā gadījumā pilnīgu sadarbību ar
Starptautisko kara noziegumu tribunālu bijušajai Dienvidslāvijai.
</p>
<p>Arī Kosovas<sup><b><a name="fnB1" href="#fn1">[1]</a></b></sup>
tālāka tuvināšanās ES ir
paplašināšanās stratēģijas daļa. Eiropas
integrācija ir būtisks faktors, lai panāktu tādu
ilgtspējīgu vienošanos par Kosovas statusu, ar kuru tiktu
palielināta reģiona drošība un stabilitāte. 
<br>Sīkākai informācijai skatīt: <br><a
href="/rapid/pressReleasesAction.do?reference=MEMO/05/410&format=HTML&aged=0&language=EN&guiLanguage=en">MEMO/O5/410</a>,
<a
href="/rapid/pressReleasesAction.do?reference=MEMO/05/411&format=HTML&aged=0&language=EN&guiLanguage=en">MEMO/05/411</a>,
<a
href="/rapid/pressReleasesAction.do?reference=MEMO/05/412&format=HTML&aged=0&language=EN&guiLanguage=en">MEMO/05/412</a>
un</p>
<p><a
href="http://ec.europa.eu/enlargement/index.htm">http://ec.europa.eu/enlargement/index.htm</a></p>
<hr><p><sup><b><a name="fn1" href="#fnB1">[1]</a></b></sup> To pārvalda
atbilstoši ANO Drošības padomes Rezolūcijai Nr. 1244.</p>


