<h1>
<a name="Heading4"></a><b>Komise spustila webové stránky pro
spotřebitele o cenách mobilního roamingu v
Evropě</b></h1>
<p><b><i>Evropská komise dnes spustila nové webové stránky,
které mají pomoci spotřebitelům ušetřit při
používání mobilních telefonů
v zahraničí. Za tímto účelem jsou na webových
stránkách zveřejněny roamingové tarify
operátorů ve všech 25 členských státech EU.
Spuštění těchto stránek bylo oznámeno
v červenci, kdy komisařka Viviane Redingová zdůraznila
vysoké ceny za používání mobilních telefonů
v zahraničí a podtrhla potřebu zajistit větší
průhlednost těchto cen. Webové stránky mají
prostřednictvím tabulek s ukázkami tarifů a pomocí
přímých odkazů na mobilní operátory v EU
umožnit evropským spotřebitelům, aby si udělali jasnou
představu o úrovni poplatků, s nimiž se na
dovolené mohou setkat, a také jim nabídnout návody a tipy,
jak své účty za mezinárodní roaming udržet
v rozumných mezích. Po oznámení webových
stránek před začátkem letošního léta se
již začínají objevovat známky, že se
začíná rozvíjet konkurence – někteří
operátoři například nabízí zvláštní
tarifní balíčky na dovolenou.</i></b></p>
<p> „Jedině dobře informovaný spotřebitel je
dobře vyzbrojeným spotřebitelem,“ uvedla komisařka pro
informační společnost a média Viviane Redingová.
„Je těžké uvěřit ceně za
používání mobilního telefonu v zahraničí v
době, kdy jsme v Evropě svědky obrovského pokroku
v jiných telekomunikačních službách. Proto je
cílem Komise prostřednictvím nových webových
stránek, které dnes byly představeny, dát
spotřebitelům informace, aby se mohli informovaně rozhodnout,
podnítit konkurenci v tomto odvětví a podpořit
korektnější a jasnější tvorbu cen.“ </p>
<p>Nové webové stránky Komise, které byly dnes
spuštěny, nabízí spotřebitelům ukázky
tarifů za volání do různých destinací ze
sítí všech mobilních operátorů ve všech
25 členských státech Evropské unie. Jejich cílem je
rovněž usnadnit spotřebitelům hledání
dalších podrobností, k čemuž slouží
přímé odkazy na stránky s roamingovými tarify
všech evropských operátorů i jiné
užitečné kontakty, kde lze získat další informace.
Obsahují i rady, jak si vybrat nejvýhodnější
nabídku, a kontaktní místa pro případy
potíží nebo stížností. </p>
<p>Nové webové stránky Komise určené pro
spotřebitele se nesnaží uvádět mnoho tisíc
tarifů, které v EU platí, ale spíše nabídnout
snadno použitelný velký vzorek tarifů, který dá
spotřebitelům jasnou představu, s jakými cenami se
mohou na cestách po Evropě setkat. Webové stránky
představují stav cen za roaming ze září roku 2005
a budou se aktualizovat každých šest měsíců.
</p>
<p>Tuto iniciativu Komise doplňuje práce 25 vnitrostátních
regulačních orgánů v oblasti telekomunikací.
Vnitrostátní regulační orgány v otázce cen za
roaming úzce spolupracují s útvary Komise a nedávno
oznámily další kroky na podporu průhlednosti cen za
mezinárodní roaming pod záštitou skupiny evropských
regulačních orgánů (ERG), která je pověřena
zajišťováním konzistence regulačních
opatření v Evropě. </p>
<p>Komisařka Redingová proto dnes představila nové
webové stránky Komise společně s Jørgenem Abildem
Andersenem, ředitelem dánského regulačního orgánu
v oblasti telekomunikací a současným předsedou ERG.
</p>
<p>Komise očekává, že společný účinek
evropských a vnitrostátních opatření podpoří
operátory v tom, aby zákazníkům nabízeli
lepší a korektnější ceny. </p>
<p><b>Souvislosti: </b></p>
<p><a name="_Hlt115860755"></a><a name="_Hlt115860756"></a><a name="_Hlt115860764"></a><a name="_Hlt115860765"></a><a name="_Hlt115862224"></a><a name="_Hlt115862240"></a><a name="_Hlt115862241"></a>„Mezinárodní
roaming” umožňuje uživatelům mobilních
telefonů používat tyto přístroje i na cestách v
zahraničí. Uživatelé mohou uskutečňovat i
přijímat hovory ze stejného čísla jako doma. Za
tímto účelem musí operátor mobilní sítě
uzavřít dohody o mezinárodním roamingu s operátory v
jiných zemích.</p>
<p>V roce 2000 Komise zahájila široké antitrustové
šetření v tomto odvětví
se zaměřením na úroveň maloobchodních a
velkoobchodních cen za roaming v Evropě, a to na
základě obav, že jsou přemrštěné.
Šetření vedlo k zahájení samostatných
antitrustových řízení podle pravidel Smlouvy o ES o
zneužití monopolního postavení na trhu (článek 82)
s mobilními operátory v Německu
a ve Spojeném království ve věci
přemrštěných velkoobchodních cen
za mezinárodní roaming. Doposud tato řízení
zahrnovala vydání mnoha sdělení o námitkách
(viz <a
href="/rapid/pressReleasesAction.do?reference=IP/04/994&format=HTML&aged=1&language=EN&guiLanguage=en">IP/04/994</a>
a <a
href="/rapid/pressReleasesAction.do?reference=IP/05/161&format=HTML&aged=1&language=EN&guiLanguage=en">IP/05/161</a>)
a stále probíhají. Kromě toho Komise od roku 2004 sleduje
dvě strategické aliance vytvořené za účelem
zlepšení mezinárodních roamingových služeb
(„Starmap“ a „Freemove“), aby zajistila, že
dodržují pravidla Smlouvy o ES o restriktivních
obchodních praktikách (článek 81).</p>
<p>Vedle výše uvedených řízení se Komise
věnuje otázce maloobchodních cen za roaming od prosince
2004, kdy ERG – skupina vnitrostátních
telekomunikačních regulátorů zřízená
Komisí s cílem napomáhat koordinaci v oblasti regulace
elektronických komunikací v EU – zahájila
koordinované šetření ve věci velkoobchodních cen
za mezinárodní roaming, které si mobilní operátoři
účtují navzájem (viz <a
href="/rapid/pressReleasesAction.do?reference=IP/04/1458&format=HTML&aged=1&language=EN&guiLanguage=en">IP/04/1458</a>).</p>
<p><a name="_Hlt115866686"></a><a name="_Hlt115866687"></a>Tato
šetření stále probíhají a od května se
nacházejí v nové fázi, kdy vnitrostátní
regulační orgány na základě společného
přístupu schváleného na květnovém
zasedání ERG provádějí analýzu
příslušných vnitrostátních trhů. O
plánovaných rozhodnutích Komisi včas vyrozumí.
„Maloobchodní poplatky jsou v současné době velmi
vysoké, aniž by byly jasně zdůvodněny,“ zněl
jeden ze závěrů ERG, viz <a
href="http://erg.eu.int/doc/whatsnew/reg_intens_wrk_intl_roaming_mtg.pdf">http://erg.eu.int/doc/whatsnew/reg_intens_wrk_intl_roaming_mtg.pdf</a>.</p>
<p>V červenci 2005 komisařka Redingová oznámila
záměr spustit webové stránky, které by
zprůhlednily spotřebitelské ceny v souvislosti
s mezinárodním roamingem (viz <a
href="/rapid/pressReleasesAction.do?reference=IP/05/901&format=HTML&aged=0&language=CS&guiLanguage=en">IP/05/901</a>).
Tyto webové stránky jsou konkrétní odpovědí Evropy
na přetrvávající obavy, že poplatky za
mezinárodní roaming jsou neodůvodněně vysoké. 
</p>
<p>Nové webové stránky Komise o cenách za roaming jsou
k dispozici na adrese:</p>
<p><a
href="http://ec.europa.eu/information_society/roaming">http://ec.europa.eu/information_society/roaming</a></p>
<p><a
href="http://ec.europa.eu/information_society/doc/factsheets/051-roaming.pdf">http://ec.europa.eu/information_society/doc/factsheets/051-roaming.pdf</a></p>
<p>Viz také <a
href="/rapid/pressReleasesAction.do?reference=MEMO/05/247&format=HTML&aged=0&language=EN&guiLanguage=en">MEMO/05/247</a>.</p>

