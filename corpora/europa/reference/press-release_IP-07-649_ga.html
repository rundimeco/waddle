<h1>
<a name="Heading4"></a><b>Comórtas aistriúcháin do
scoileanna á sheoladh ag an gCoimisiún</b></h1>
<h2>
<a name="Heading7"></a><b><i>Sheol an Coimisiún comórtas inniu a
bhfuil d'aidhm aige caoi a thabhairt do dhaoine óga atá 17 mbliana
d'aois i scoileanna ar fud na hEorpa taithí bhunaidh a fháil ar cheird
an aistriúcháin. Tabharfar an deis seo d'uaslíon 2 760 dalta
as 345 scoil ar a mhéid i gcomórtas ar a dtugtar "Juvenes
Translatores" (aistritheoirí óga), atá eagraithe ag
Ard-Stiúrthóireacht Aistriúcháin (ASA) an Choimisiúin
Eorpaigh. Tá an comórtas ar cheann de na hócáidí
atá eagraithe chun cothrom 50 bliain an Aontais Eorpaigh i mbliana a
chomóradh. Iarrtar ar dhaltaí a bheidh ainmnithe ag a scoileanna
téacs gearr a aistriú agus beidh an ócáid ar siúl an
lá céanna - an 14 Samhain 2007- i 27 Ballstát an
AE.</i></b></h2>
<p><i>“Is iontach an deis í seo do dhaoine óga domhan an
aistriúcháin a bhlaiseadh ón taobh istigh agus a gcuid scileanna
teanga a chleachtadh," arsa Coimisinéir Eorpach an Ilteangachais, Leonard
Orban. "Is bealach gan sárú é freisin chun a chur in iúl gur
cloch dhúshraithe faoin Aontas Eorpach a bhí san ilteangachas ó
thús a ré - leathchéad bliain ó shin."  </i></p>
<p>Féadfaidh na daltaí féin an teanga óna n-aistreoidh siad
agus an teanga chuig a n-aistreoidh siad a roghnú, as measc 23 teanga
oifigiúil an Aontais Eorpaigh. Déanfaidh aistritheoirí
gairmiúla ó ASA meastóireacht ar a n-aistriúcháin.
Buafaidh údair an 27 aistriúchán is fearr – duine in
aghaidh an Bhallstáit- turas dhá lá go dtí an Bhruiséil
dóibh féin agus d'aosach a thiocfaidh in éineacht leo. Mar chuid
den chlár a bheidh rompu sa Bhruiséil, beidh searmanas
críochnaithe, searmanas ina ndéanfaidh na buaiteorí
ionadaíocht dá scoileanna agus déanfaidh an Coimisinéir
atá freagrach as an Ilteangachas teastas sármhaitheasa teanga a
bhronnadh orthu.</p>
<p>Tá <b>suíomh gréasáin</b> sonrach - <i>Juvenes
Translatores –</i> anois ar líne le haghaidh
<b>clárúcháin</b> agus cuireann sé <b>faisnéis</b>
mhionsonraithe ar fáil maidir leis an gcomórtas seo: <a
href="http://ec.europa.eu/translatores">http://ec.europa.eu/translatores</a>.
	<br><b>Féadfaidh scoileanna clárú go dtí an 15 Meitheamh
2007</b>. Ní mór d'aon scoil ar mian léi páirt a ghlacadh sa
chomórtas foirm chlárúcháin leictreonach a
chomhlánú ar an suíomh gréasáin. Le linn di
clárú, beidh ar an scoil <b>ocht ndalta</b> <b>ar a mhéid</b> a
ainmniú chun ionadaíocht a dhéanamh di. San fhoirm
chlárúcháin, beidh ar an scoil an <b>péire teanga</b> a
bheidh roghnaithe ag gach dalta a lua freisin (i.e. an teanga óna
n-aistreoidh siad agus an teanga chuig a n-aistreoidh siad).</p>
<p>Déanfar líon áirithe scoileanna <b>a tharraingt go
randamach</b> as measc na scoileanna a bheidh cláraithe. Beidh <b>an
líon scoileanna a roghnófar</b> as gach Ballstát comhionann le
líon na vótaí atá ag an mBallstát i gComhairle an
Aontais Eorpaigh, mar seo a leanas:</p>
<div><table border="1" width="100%">
<colgroup>
      <col width="84.567901%">
      <col width="15.123457%">
</colgroup>
<tr valign="top">
<td width="84.567901%" colspan="1" rowspan="1" valign="top">
<div>an Fhrainc, an Ghearmáin, an Iodáil, an Ríocht
Aontaithe</div>
</td>
<td width="15.123457%" colspan="1" rowspan="1" valign="top">
<div>29</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Pholainn, an Spáinn</div>
</td>
<td width="15.123457%" colspan="1" rowspan="1" valign="top">
<div>27</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Rómáin</div>
</td>
<td width="15.123457%" colspan="1" rowspan="1" valign="top">
<div>14</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Ísiltír</div>
</td>
<td width="15.123457%" colspan="1" rowspan="1" valign="top">
<div>13</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Bheilg, an Ghréig, an Phortaingéil, Poblacht na Seice, an
Ungáir, </div>
</td>
<td width="15.123457%" colspan="1" rowspan="1" valign="top">
<div>12</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Bhulgáir, an Ostair, an tSualainn</div>
</td>
<td width="15.123457%" colspan="1" rowspan="1" valign="top">
<div>10</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Danmhairg, Éire, an Fhionlainn, an Liotuáin, an
tSlóvaic</div>
</td>
<td width="15.123457%" colspan="1" rowspan="1" valign="top">
<div>7</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>an Chipir, an Eastóin, an Laitvia, Lucsamburg, an
tSlóivéin</div>
</td>
<td width="15.123457%" colspan="1" rowspan="1" valign="top">
<div>4</div>
</td>
</tr>
<tr valign="top">
<td width="84.567901%" colspan="1" rowspan="1" valign="top">
<div>Málta</div>
</td>
<td width="15.123457%" colspan="1" rowspan="1" valign="top">
<div>3</div>
</td>
</tr>
</table></div>
<p>Ansin, tabharfar cuireadh do na scoileanna roghnaithe páirt a ghlacadh
sa chomórtas. </p>
<p>An <b>14 Samhain 2007</b>, beidh an <b>scrúdú
aistriúcháin</b> ar siúl go comhuaineach agus faoi mhaoirseacht
sna scoileanna roghnaithe go léir. Déanfaidh painéal
aistritheoirí gairmiúla ó ASA meastóireacht ar gach
aistriúchán. I ndiaidh na meastóireachta, déanfaidh an
giúiré – a mbeidh Ard-Stiúrthóir ASA ina
chathaoirleach air- an t-aistriúchán is fearr as gach Ballstát a
roghnú. Tabharfar cuireadh do na <b>buaiteoirí </b>teacht chuig
<b>searmanas sa Bhruiséil</b>, áit a dhéanfaidh Leonard Orban
Uasal, an Coimisinéir atá freagrach as an Ilteangachas, na duaiseanna
a bhronnadh.</p>
<p>Tuilleadh faisnéise: </p>
<p>Comórtas aistriúcháin: <a
href="http://ec.europa.eu/translatores">http://ec.europa.eu/translatores</a></p>
<p>Ard-S an Aistriúcháin: <a
href="http://ec.europa.eu/dgs/translation/">http://ec.europa.eu/dgs/translation/</a></p>
<p>Teangacha san AE: <a
href="http://europa.eu/languages/">http://europa.eu/languages/</a></p>
<p>Cothrom 50 bliain an AE: <a
href="http://europa.eu/50/index_en.htm">http://europa.eu/50/index_en.htm</a></p>

