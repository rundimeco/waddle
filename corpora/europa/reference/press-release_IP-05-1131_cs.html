<h1>
<a name="Heading4"></a><b>Výzkumní pracovníci jsou
evropskou hvězdou večera</b></h1>
<p><b><i>23. září 2005 se bude konat první „Noc
evropských výzkumných pracovníků“. Tato akce je
součástí iniciativy „Výzkumní pracovníci
v Evropě 2005" a bude probíhat současně
v několika městech po celé Evropě. Akce
zaměřené na vědu spojené s aktivitami
v uvolněné a slavnostní atmosféře
uspořádá více než 30 národních,
regionálních a místních subjektů – podniků,
akademických institucí, výzkumných ústavů a
veřejných orgánů. Cílem této noci, během
níž proběhnou výstavy, hry, interaktivní zábava a
vědecké pokusy, je ilustrovat, že povolání vědce
je vzrušující ale také důležité pro naši
společnost. Lidé z nejrůznějších oborů
budou mít možnost se dozvědět více o tom, co
výzkumní pracovníci dělají a kdo jsou. Centrem
dění bude během této noci Brusel, ve kterém budou
probíhat čtyři z hlavních akcí.</i></b></p>
<p>V Bruselu se akce budou konat na 4 různých místech
v době mezi 18. hodinou a 1. hodinou po půlnoci.</p>
<ul>
<li>Zúčastněte se přehlídky humanoidních
robotů s robotem Asimem, kterého zkonstruoval tým
složený také z evropských vědců, a
interaktivních experimentů v Halles St Gery</li>
<li>Objevte záhady jižní oblohy v bruselském
planetáriu</li>
<li>Odhalte tajemství přírody – zvířata,
rostliny, minerály a všechno ostatní – v Institutu
přírodních věd</li>
<li>Vyřešte tři vědecké úkoly, které
připravil tým z oboru informační vědy ze
Svobodné univerzity v Bruselu.</li></ul><p>Tato čtyři
místa budou propojena bezplatnou kyvadlovou dopravou.</p>
<p>Na dalších místech se budou konat tyto akce:</p>
<ul>
<li>hvězdářská noc v České republice,
Řecku, Maďarsku a Slovinsku</li>
<li>rozřešení „Zločinu ve vědeckém
muzeu“ v Portugalsku</li>
<li>vědecká kavárna v Kodani</li>
<li> „Výzkum jde na scénu“ v italském
městě Camerino</li>
<li>„Maratón pokusů“
v Maďarsku</li></ul><p>Podrobnější informace o
těchto a dalších akcích v Evropě naleznete ve
zprávě <a
href="/rapid/pressReleasesAction.do?reference=MEMO/05/316&format=HTML&aged=0&language=EN&guiLanguage=fr">MEMO/05/316</a>
a na internetové stránce:</p>
<p><a
href="http://ec.europa.eu/research/researchersineurope/events/upevents/list_events_en.cfm">http://ec.europa.eu/research/researchersineurope/events/upevents/list_events_en.cfm</a></p>
<p>Iniciativa „Výzkumní pracovníci v Evropě
2005“ je celoevropskou platformou, jejímž úkolem je
podporovat vědu a výzkum, přičemž se
zaměří zejména na jednotlivce, kteří v tomto
fascinujícím oboru pracují. Předpokládá se,
že prostřednictvím přímého kontaktu
s vědci si lidé vytvoří lepší představu
o tom, co vědci dělají, mladí lidé získají
podnět k tomu, aby uvažovali o vědecké
kariéře, a mladí výzkumníci budou Evropu považovat
za dynamické a zajímavé místo pro provádění
výzkumů. </p>

