<H3>
<P><B>La Commissione adotta una comunicazione sugli indicatori strutturali</B></H3>
<P><I><B>La Commissione europea propone una serie d</B></I><I><B>'indicatori di cui servirsi nella relazione di sintesi per il Consiglio europeo di Stoccolma della primavera 2001. I 27 indicatori proposti sono ben equilibrati tra i quattro settori politici concordati a Lisbona: occupazione, innovazione riforma economica e coesione sociale. Analizzati nel loro insieme, essi forniscono le informazioni necessarie per valutare i progressi dell</B></I><I><B>'UE verso l</B></I><I><B>'obiettivo strategico di fare dell</B></I><I><B>'Unione europea l</B></I><I><B>'economia, basata sulla conoscenza, dotata della massima competitivit</B></I><I><B>à e dinamismo al mondo, in grado di assicurare una crescita economica sostenibile incrementando e migliorando l</B></I><I><B>'occupazione e potenziando la coesione sociale. Secondo il Commissario UE per gli affari economici e finanziari, Pedro Solbes, </B></I><I><B>"Gli indicatori costituiscono uno strumento d</B></I><I><B>'importanza cruciale per il controllo, l</B></I><I><B>'applicazione di benchmarks e la pressione di gruppo, che sono elementi vitali nell</B></I><I><B>'attuazione della strategia di Lisbona.</B></I><I><B>"</B></I>
<P><B>I.</B><B> </B><B> Scopo della comunicazione</B>
<P>Scopo della comunicazione è proporre una serie d'indicatori dei quali la Commissione si servirà nella relazione di sintesi per il Consiglio europeo di Stoccolma della primavera 2001. La comunicazione costituisce la risposta alle richieste dei Consigli di Lisbona e di Feira: il Consiglio europeo di Feira, in particolare, ha chiesto alla Commissione di presentare entro la fine di settembre una relazione sugli indicatori di cui servirsi nella relazione di sintesi.
<P>L'impiego d'indicatori e di benchmarks consente una chiara valutazione e comparazione tra gli Stati membri e le altre economie sviluppate e contribuisce a mostrare dove occorrano miglioramenti nell'Unione. In tal modo, inoltre, s'incoraggiano i governi degli Stati membri a perseguire con maggior vigore le riforme nei settori in oggetto: sotto questo profilo, gli indicatori saranno uno strumento d'importanza cruciale per valutare e comparare i progressi nell'attuazione della strategia di Lisbona.
<P><B>II.</B><B> </B><B> Criteri per la scelta degli indicatori</B>
<P>Per la scelta degli indicatori è servito da orientamento l'intento della relazione di sintesi, che consiste nel valutare il grado di progresso verso l'obiettivo strategico di Lisbona di fare dell'Unione europea l'economia, basata sulla conoscenza, dotata della massima competitività e dinamismo al mondo, in grado di assicurare una crescita economica sostenibile incrementando e migliorando l'occupazione e potenziando la coesione sociale. Per valutare i progressi verso tale obiettivo strategico, gli indicatori riguardano i quattro settori politici menzionati nelle conclusioni di Lisbona: occupazione, innovazione, riforma economica e coesione sociale.
<P>Nella comunicazione viene quindi proposto un elenco di 27 indicatori relativi a questi quattro settori politici, oltre ad alcuni indicatori riguardanti la situazione economica generale, intesi a presentare il contesto economico nel quale si attuano le riforme strutturali [l'elenco completo degli indicatori figura in allegato]. Tali indicatori consentono di focalizzare il dibattito politico, ma al tempo stesso sono in numero abbastanza ampio per offrire un quadro equilibrato dell'andamento economico nei quattro settori politici.
<P>Nella scelta degli indicatori per la comunicazione si è tenuto conto di vari altri criteri: per quanto possibile, gli indicatori dovevano risultare: 1) di facile interpretazione e comprensione; 2) rilevanti sotto il profilo politico; 3) in coerenza tra loro; 4) disponibili tempestivamente; 5) comparabili tra gli Stati membri e, nei limiti del possibile, con gli USA; 6) attinti da fonti affidabili e, infine, tali da non imporre un onere eccessivo, per la raccolta dei dati, agli Stati membri e alle imprese. Per questo motivo, gli indicatori scelti sono basati quanto più possibile sulle informazioni fornite dal Sistema statistico europeo (SSE).
<P><B>III</B><B> </B><B> Gli indicatori scelti formano un insieme coerente</B>
<P>I 27 indicatori scelti sono ben equilibrati tra i settori politici in questione e costituiscono un insieme coerente: non sono un semplice elenco. La loro pertinenza non si può valutare per ciascuno di essi separatamente, poiché vi sono multipli i nessi tra i quattro settori politici e con l'andamento economico generale. Le riforme in questi settori si potenziano a vicenda. Analizzati nel loro insieme, gli indicatori forniscono le informazioni necessarie per valutare in quale misura l'UE sia progredita verso l'obiettivo strategico e dove si situino i suoi punti deboli.
<P>Gli indicatori relativi alla <B>situazione economica generale </B>mostrano il contesto economico generale nel quale si attuano le riforme strutturali dei mercati del lavoro, dei prodotti e dei capitali.
<P>Il potenziamento dell'<B>occupazione</B> è la chiave per incrementare il benessere economico e la coesione sociale. Per misurare i progressi verso gli obiettivi occupazionali definiti a Lisbona e per illustrare i problemi strutturali sul mercato del lavoro, si sono inclusi nell'elenco indicatori riguardanti i tassi rispettivamente di occupazione, di occupazione femminile, di occupazione dei lavoratori anziani, di disoccupazione e di disoccupazione di lunga durata. Per rispondere all'importanza attribuita dal Consiglio europeo di Lisbona all'esigenza di rafforzare l'occupazione nell'Unione sviluppando una politica attiva dell'occupazione, si sono inclusi nell'elenco indicatori relativi alla formazione permanente e all'aliquota fiscale sui lavoratori a bassa retribuzione.
<P>Per valutare quanto l'Unione sia capace d'<B>innovazione</B>, si sono elaborati indicatori riguardanti l'entità degli investimenti nell'istruzione, nella ricerca e sviluppo e nelle tecnologie dell'informazione e della comunicazione. L'efficacia di simili iniziative viene misurata mediante l'incremento dell'accesso a Internet, i brevetti nei settori ad alta tecnologia e le esportazioni di prodotti di alta tecnologia. Viene preso in considerazione anche il capitale di rischio, poiché mercati efficienti di capitali di rischio svolgono un'importante funzione per le PMI innovatrici a forte crescita.
<P>Gli indicatori relativi alla <B>riforma economica </B>misurano i progressi verso una maggiore efficienza e un miglior funzionamento dei mercati dei prodotti e dei capitali. Sono stati inclusi indicatori riguardanti l'integrazione commerciale ed i livelli relativi dei prezzi, così da valutare i progressi compiuti nel potenziare l'integrazione e l'efficienza dei mercati. I prezzi nelle industrie in rete costituiscono una misura dei progressi nella liberalizzazione di tali settori, mentre gli indicatori sugli appalti pubblici e sugli aiuti di Stato misurano le distorsioni nel funzionamento dei mercati dei prodotti causate dagli interventi pubblici. Per i mercati dei capitali, gli indicatori riguardanti le attività bancarie transfrontaliere ed i capitali raccolti sui mercati borsistici misurano l'integrazione e l'efficienza dei mercati finanziari.
<P>Lo sviluppo della società basata sulla conoscenza e l'introduzione delle riforme economiche devono andare di pari passo con una forte <B>coesione sociale</B>. Gli indicatori relativi alla coesione sociale riguardano il grado di povertà e la dispersione del reddito. Le disparità tra le regioni vengono misurate da un indicatore relativo alla coesione regionale. L'indicatore riguardante il grado d'istruzione rivela nella carenza d'istruzione uno dei fattori che contribuiscono all'esclusione sociale.
<P><B>IV.</B><B> </B><B> L</B><B>'elaborazione degli indicatori </B><B>è un processo continuo</B>
<P>Infine, si deve osservare che si tratta qui di un processo continuo. È questo il primo anno nel quale ci si accorda su una serie d'indicatori e si redigerà una relazione di sintesi. Le politiche che formeranno oggetto di tale relazione ed i singoli indicatori scelti si trovano in fasi diverse di sviluppo. La serie d'indicatori dovrebbe rimanere relativamente stabile nel corso del tempo per assicurare la continuità, ma nella comunicazione s'insiste anche sull'esigenza di una certa flessibilità nell'elenco degli indicatori, così da tener conto di futuri miglioramenti nei dati disponibili. Nella comunicazione, quindi, si presenta anche un elenco d'indicatori da elaborare.
<P><B>Allegato:</B><B> Elenco degli indicatori inclusi nella comunicazione</B>
<P><B>Allegato:</B><B> Elenco degli indicatori inclusi nella comunicazione</B></P><P><TABLE BORDER WIDTH=80%><TR><TD>
<P><B>Indicatori relativi alla situazione economica generale </B></TD><TD><B>Indicatori da elaborare riguardo alla situazione economica generale</B></TD></TR><TR><TD>PIL pro capite (in SPA) e tasso di crescita reale del PIL
<UL><P>Intensità del consumo di energia nell'economia
<P>Produttività del lavoro (per lavoratore e per ora lavorata)
<P>Tasso d'inflazione
<P>Saldo di bilancio depurato del ciclo</TD><TD>Produzione potenziale
<P>Produttività totale dei fattori</TD></TR></TABLE></P></UL><P><TABLE BORDER WIDTH=80%><TR><TD>
<P><B>Elenco dei 27 indicatori</B></TD><TD><B>Elenco degli 11 indicatori da elaborare</B></TD></TR><TR><TD><B>I. Occupazione </B>
<UL><P>Tasso di occupazione
<P>Tasso di occupazione femminile
<P>Tasso di occupazione dei lavoratori anziani
<P>Tasso di disoccupazione
<P>Tasso di disoccupazione di lunga durata
<P>Aliquota fiscale sui lavoratori a bassa retribuzione
<P>Formazione permanente (partecipazione di adulti all'istruzione e alla formazione)</TD><TD><B>I. Occupazione</B>
<P>Flussi della disoccupazione di lunga durata
<P>Qualità del lavoro
<P>Posti vacanti
<P>Aliquota d'imposta effettiva marginale</TD></TR><TR><TD><B>II. Innovazione</B>
<P>Spese pubbliche per l'istruzione
<P>Spese per la R&S
<P>Spese per le TIC
<P>Livello dell'accesso a Internet
<P>Brevetti nei settori ad alta tecnologia
<P>Esportazioni di prodotti di alta tecnologia
<P>Capitale di rischio</TD><TD><B>II. Innovazione</B>
<P>Spese pubbliche e private per le risorse umane
<P>Demografia delle imprese
<P>Commercio elettronico</TD></TR><TR><TD>
</UL><P><B>III. Riforma economica</B>
<UL><P>Integrazione commerciale
<P>Livelli relativi e convergenza dei prezzi
<P>Prezzi nelle industrie in rete
<P>Appalti pubblici
<P>Aiuti di Stato settoriali e ad hoc
<P>Penetrazione transfrontaliera delle banche
<P>Capitali raccolti sui mercati borsistici</TD><TD><B>III. Riforma economica</B>
<P>Registrazione delle società
<P>Contesto normativo
<P>Numero di operatori nelle industrie in rete
<P>Costo del capitale</TD></TR><TR><TD>
</UL><P><B>IV. Coesione sociale</B>
<UL><P>Distribuzione del reddito (quintile del reddito)
<P>Tasso di povertà prima e dopo il versamento delle prestazioni sociali
<P>Persistenza della povertà
<P>Famiglie di disoccupati
<P>Coesione regionale (variazione del PIL pro capite in SPA tra le regioni)
<P>Persone che hanno abbandonato presto la scuola e non seguono corsi d'istruzione o di formazione</TD><TD><B>IV. Coesione sociale</B> 
</UL><P>Al riguardo, dovrà sviluppare indicatori il Gruppo ad alto livello sulla protezione sociale</TD></TR></TABLE>
