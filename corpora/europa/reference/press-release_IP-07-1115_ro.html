<h1>
<a name="Heading4"></a><b>Comisia întreprinde acţiuni
în vederea eliminării diferenţei de remunerare între femei
şi bărbaţi</b></h1>
<h2>
<a name="Heading7"></a><b><i>Conform Comisiei Europene, în cadrul economiei
UE femeile continuă să fie remunerate, în medie, cu salarii care
sunt cu 15% mai mici decât cele ale bărbaţilor.</i></b><b><i> Un
nou raport, lansat în cursul zilei de azi, stabileşte
modalităţile în care UE poate elimina această
diferenţă care a rămas aproape neschimbată în ultimii
zece ani. Diferenţa de remunerare reprezintă diferenţa dintre
plata medie pe oră pentru femei şi cea pentru bărbaţi,
înainte de aplicarea impozitelor, în toate domeniile economiei.
Această diferenţă reflectă discriminarea şi
inegalitatea continuă care se manifestă pe piaţa muncii şi
care afectează, în principal, femeile.</i></b></h2>
<p>„Cu toate că, la şcoală, fetele au rezultate mai bune la
învăţătură decât băieţii, iar pe
piaţa muncii există mai multe femei absolvente de studii universitare
decât bărbaţi, persistă încă o diferenţă
de remunerare de 15%. Această situaţie este absurdă şi
trebuie să fie schimbată”, a declarat Vladimír &#352;pidla,
Comisarul european pentru Ocuparea Forţei de Muncă, Afaceri Sociale
şi Egalitate de Şanse. „Diferenţa de remunerare este o
problemă complexă, cauzată de numeroşi factori. Uneori este
vorba de pură discriminare. Însă, adesea, motivele sunt ascunse:
femeile prestează mai des activităţi neremunerate, precum
îngrijirea locuinţei şi a membrilor familiei; femeile
lucrează cu jumătate de normă mai des decât
bărbaţii şi, adesea, acele sectoare în care îşi
desfăşoară activitatea în mod predominant femeile sunt mai
prost remunerate. Acum trebuie să efectuăm o schimbare de
direcţie. Singura modalitate de soluţionare a acestei probleme este
implicarea bărbaţilor şi a femeilor, ONG-urilor, partenerilor
sociali şi guvernelor, în vederea abordării problemei la toate
nivelurile”.</p>
<p>Diferenţa de remunerare între femei şi bărbaţi
depăşeşte aspectul acordării unei plăţi egale
pentru activităţi prestate în mod egal. Una din cauzele
principale este modul în care sunt apreciate competenţele femeilor
în comparaţie cu cele ale bărbaţilor. Ocupaţiile care
necesită calificări sau experienţă similare tind să fie
remunerate cu salarii mai mici în cazul femeilor decât în cel al
bărbaţilor. De exemplu, în unele ţări, dădacele
câştigă mai puţin decât mecanicii auto, casierele
în supermarket câştigă mai puţin decât muncitorii
în depozite, iar asistentele medicale câştigă mai puţin
decât poliţiştii.</p>
<p>Diferenţa de remunerare reflectă, de asemenea,
inegalităţile care se manifestă pe piaţa muncii şi care
afectează în mod special femeile - mai ales dificultăţile de
armonizare a activităţii profesionale cu viaţa privată.
Femeile desfăşoară activităţi cu jumătate de
normă mai frecvent decât bărbaţii şi îşi
întrerup mai des cariera, acest fapt având un impact negativ asupra
dezvoltării lor profesionale. Acestea ocupă în mai mică
măsură decât bărbaţii poziţii de conducere şi
se confruntă cu mai multe obstacole şi reticenţă de-a lungul
carierei lor profesionale. Prin urmare, carierele femeilor sunt întrerupte
mai frecvent decât cele ale bărbaţilor, au o evoluţie mai
lentă şi sunt de mai scurtă durată, fiind, în
consecinţă, mai prost remunerate. Statisticile arată faptul
că diferenţele de remunerare se accentuează în funcţie
de vârstă, educaţie şi vechime în muncă –
aceste diferenţe depăşesc 30% în cadrul grupei de </p>
<p>vârstă cuprinse între 50-59 de ani şi respectiv 7% pentru
cei cu o vârstă sub 30 de ani. Diferenţa este de peste 30%
în cazul absolvenţilor învăţământului
terţiar şi de 13% în cazul absolvenţilor de
învăţământ secundar, la un nivel inferior, iar pentru
muncitorii cu o vechime de peste 30 de ani în cadrul unei companii
diferenţa este de 32%, în timp ce pentru cei cu o vechime între 1
şi 5 ani în cadrul unei companii, aceasta este cu 10% mai mică
(22%).</p>
<p>Pentru a aborda această problemă, Comunicarea emisă în
cursul zilei de astăzi identifică patru direcţii de
acţiune:</p>
<ul>
<li>Asigurarea unei mai bune aplicări a legislaţiei în vigoare
(analiza modalităţilor în care legislaţia actuală ar
putea fi adaptată şi sensibilizarea opiniei publice);</li>
<li>Includerea activităţilor de combatere a diferenţei de
remunerare ca parte integrantă a politicilor statelor membre în
domeniul ocupării forţei de muncă (utilizarea întregului
potenţial al finanţării UE în acest domeniu, în mod
special a Fondului Social European);</li>
<li>Promovarea remunerării egale în rândul angajatorilor, în
mod special prin intermediul responsabilizării sociale;</li>
<li>Sprijinirea schimbului de bune practici în întreaga Uniune
Europeană şi implicarea partenerilor sociali.</li></ul><p>Eliminarea
diferenţierii între femei şi bărbaţi reprezintă
una dintre preocupările principale care au fost evidenţiate în
„Foaia de parcurs pentru egalitatea între femei şi
bărbaţi 2006-2010”. În plus, un sondaj Eurobarometru
efectuat în ianuarie 2007 a demonstrat faptul că marea majoritate a
europenilor consideră că este necesar ca mai multe femei să
deţină posturi de conducere (77%) şi să fie alese ca membri
ai Parlamentului (72%). 68% dintre europeni consideră că
responsabilităţile legate de viaţa de familie devin un obstacol
în calea accesului femeilor la posturile de conducere, iar 47%
consideră că este mai puţin probabil ca femeile să fie
promovate decât bărbaţii care deţin aceleaşi
calificări ca acestea. Comunicarea emisă în cursul zilei de
astăzi are drept scop analiza cauzelor diferenţei de remunerare
şi identificarea direcţiilor de acţiune în acest domeniu la
nivelul UE. Aceasta subliniază faptul că diferenţa de remunerare
poate fi abordată numai prin intermediul unor acţiuni întreprinse
la toate nivelurile, prin implicarea părţilor interesate şi
concentrarea asupra tuturor factorilor care determină apariţia acestei
diferenţe.</p>
<p><b>Pentru informaţii suplimentare:</b><br>Link către comunicare</p>
<p><a
href="http://ec.europa.eu/employment_social/news/2007/jul/genderpaygap_en.pdf">http://ec.europa.eu/employment_social/news/2007/jul/genderpaygap_en.pdf</a><br>Politica
egalităţii de gen</p>
<p><br><a
href="http://ec.europa.eu/employment_social/gender_equality">http://ec.europa.eu/employment_social/gender_equality</a>Studiu
pe tema „Diferenţa de remunerare între femei şi
bărbaţi: origini şi răspunsuri referitoare la
politici”</p>
<p><br><a
href="http://ec.europa.eu/employment_social/publications/2006/ke7606200_en.pdf">http://ec.europa.eu/employment_social/publications/2006/ke7606200_en.pdf</a>Anul
european al egalităţii şanselor pentru toţi</p>
<p><br><a
href="http://equality2007.europa.eu/">http://equality2007.europa.eu</a>Cel de-al
patrulea sondaj european privind condiţiile de muncă</p>
<p><a
href="http://www.eurofound.europa.eu/ewco/surveys/EWCS2005/index.htm">http://www.eurofound.europa.eu/ewco/surveys/EWCS2005/index.htm</a></p>

