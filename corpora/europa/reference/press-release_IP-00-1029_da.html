<H3>
<P><B>Kommissionen sl</B><B>år til lyd for at integrere milj</B><B>øhensyn i EU's </B><B>økonomiske politik</B></H3>
<P><I><B>I en meddelelse til R</B></I><I><B>ådet og Europa-Parlamentet argumenterer EU-kommiss</B></I><I><B>æren for </B></I><I><B>økonomiske og monet</B></I><I><B>ære anliggender Pedro Solbes for, at </B></I><I><B>"der ikke er noget indbygget mods</B></I><I><B>ætningsforhold mellem </B></I><I><B>økonomisk v</B></I><I><B>ækst og milj</B></I><I><B>øet. At bringe vore samfund ind p</B></I><I><B>å en milj</B></I><I><B>øm</B></I><I><B>æssigt b</B></I><I><B>æredygtig kurs foruds</B></I><I><B>ætter forandringer. Markedsbaserede instrumenter b</B></I><I><B>ør i stigende grad benyttes i forbindelse med at integrere milj</B></I><I><B>ø- og </B></I><I><B>økonomisk-politiske m</B></I><I><B>åls</B></I><I><B>ætninger</B></I><I><B>". If</B></I><I><B>ølge EU-milj</B></I><I><B>økommiss</B></I><I><B>æren Margot  Wallstr</B></I><I><B>öm </B></I><I><B>"vil en afskaffelse af milj</B></I><I><B>øskadelige subsidier og en gennemf</B></I><I><B>ørelse af forureneren betaler-princippet med tiden forbedre den </B></I><I><B>økonomiske effektivitet og konkurrenceevnen og f</B></I><I><B>øre til en b</B></I><I><B>æredygtig </B></I><I><B>økonomisk v</B></I><I><B>ækst med flere og bedre job og st</B></I><I><B>ørre social samh</B></I><I><B>ørighed.</B></I><I><B>"</B></I>
<P>Vækst sætter typisk samfundene i stand til at give deres borgere et renere og sundere miljø, fordi den giver dem mulighed for at investere i renere teknologier og produkter. Problemstillingen i denne sammenhæng er derfor, hvordan en forbedret levestandard kan ledsages af en opretholdt og forbedret miljøkvalitet. Som led i opfyldelsen af målet fra Det Europæiske Råd i Lissabon om at gøre EU til verdens mest konkurrencedygtige og dynamiske videnbaserede økonomi, som formår at sikre en bæredygtig økonomisk vækst, er det afgørende, at vor strategi i miljøpolitikken ændres. De politiske beslutningstagere bør anerkende, at markedskræfterne spiller en rolle i mange miljøproblemer, og bør søge at gøre brug af dem til at opfylde miljøpolitiske målsætninger.
<P>For at minimere de overgangsvanskeligheder, som nogle sektorer og regioner kunne opleve, foreslås det i meddelelsen, at der vælges en gradvis og troværdig strategi, der efter behov understøttes af målrettede strukturforanstaltninger. Den seneste tids kraftige stigning i oliepriserne styrker i vid udstrækning argumenterne i meddelelsen for, at det er vigtigt med en gradvis og troværdig strategi. Mange af de vanskeligheder, nogle sektorer står over for, skyldes, at prisstigningen indtræffer pludseligt og uventet. I meddelelsen peges således også på behovet  inden for de overordnede rammer af en miljømæssigt bæredygtig udvikling  for strukturforanstaltninger for at hjælpe sektorer, som har særligt alvorlige overgangsproblemer.
<P>Af denne og andre årsager argumenterer meddelelsen for, at frygten for, at bestræbelserne på at sikre et højt miljøbeskyttelsesniveau uvægerligt vil undermine EU's konkurrenceevne i alvorlig grad, er ubegrundet. Langt størstedelen af EU's produktion forbruges også i EU; en betydelig del af den resterende samhandel er med lande, som har givet tilsagn om at gennemføre lovgivningen om det indre marked (ansøgere om EU-medlemskab og EØS-medlemmer) eller er underlagt begrænsninger i deres drivhusgasemissioner i henhold til Kyoto-protokollen.
<P>EU's bestræbelser på at sikre miljømæssig bæredygtighed vil dog ikke bære frugt i det lange løb, hvis indsatsen ikke koordineres internationalt. Globale udfordringer som klimaændringerne og udtømningen af ozonlaget kan kun løses endeligt via en global indsats. Internationale miljøproblemer som grænseoverskridende vand- og luftforurening kan bedst løses via en koordineret international indsats.
<P>Hvad angår ØKOFIN-Rådets særlige bidrag, foreslås det i meddelelsen, at processen med multilateral overvågning af strukturreformer også kommer til at omfatte de miljømæssige virkninger af den økonomiske aktivitet og regulering. Derved vil de overordnede retningslinjer for den økonomiske politik fuldt ud kunne inkorporere målsætningerne om miljøintegration. Desuden bør analyser af kvaliteten og bæredygtigheden i de offentlige finanser tage højde for, hvordan skatte- og udgiftspolitikken kan indgå i et samspil med miljøpolitikken.
<P>Meddelelsen er svaret på Det Europæiske Råds anmodning om, at miljøbeskyttelse integreres i EU's politikker, så der sikres en bæredygtig udvikling, således som det kræves i Amsterdam-traktaten. Den er samtidig et vægtigt bidrag til EU's langsigtede strategi om at integrere politikkerne til fremme af en økonomisk, socialt og økologisk bæredygtig udvikling.
