<H3>
<P><B>Een nieuwe impuls voor de uitbreiding</B></H3>
<P><I><B>De Europese Commissie heeft vandaag concrete stappen voorgesteld die ervoor moeten zorgen dat de Unie vanaf eind 2002 in staat zal zijn nieuwe leden op te nemen, op voorwaarde dat de kandidaat-lidstaten de verplichtingen van het lidmaatschap kunnen naleven en de onderhandelingen met succes kunnen afronden. </B></I><I><B>Meer dan twee</B></I><I><B>ënhalf jaar na de start van de toetredingsonderhandelingen breekt nu een nieuwe fase in het uitbreidingsproces aan, waarin belangrijke en moeilijke kwesties moeten worden aangepakt. Daarom heeft de Europese Commissie op initiatief van G</B></I><I><B>ünter Verheugen, Commissielid voor uitbreiding, vandaag een document over de uitbreidingsstrategie aangenomen, dat bij de Europese Raad zal worden ingediend en waarin de volgende maatregelen worden voorgesteld: ten eerste, een methode voor het behandelen van verzoeken van kandidaat-lidstaten om overgangsmaatregelen; ten tweede, een gedetailleerde "routebeschrijving" om in 2001 en 2002 de overblijvende onderhandelingskwesties met de verst gevorderde landen stap voor stap aan te pakken. </B></I><I><B>Deze voorstellen zijn gebaseerd op de strategie aangenomen door de Europese Raad van Helsinki, en de Commissie is van oordeel dat indien zij daadwerkelijk worden uitgevoerd, het mogelijk zal zijn in de loop van 2002 de onderhandelingen af te ronden met de kandidaat-lidstaten die aan de lidmaatschapscriteria voldoen.  De Commissie heeft vandaag voor het eerst een partnerschap voor toetreding voor Turkije voorgesteld, zoals was gevraagd door de Europese Raad van Helsinki en die van Santa Maria da Feira. In het partnerschap voor toetreding worden de belangrijkste prioriteiten vastgelegd waaraan Turkije moet werken om aan de criteria van Kopenhagen te voldoen, met inbegrip van de politieke criteria.</B></I><I><B>Zowel de uitbreidingsstrategie als het partnerschap voor toetreding voor Turkije zijn gebaseerd op de periodieke verslagen die vandaag voor elk van de 13 kandidaat-lidstaten zijn aangenomen. In die verslagen wordt beoordeeld welke voortgang de kandidaat-lidstaten bij hun voorbereiding op de toetreding hebben gemaakt. In het algemeen hebben de kandidaat-lidstaten aanzienlijke vorderingen geboekt, zowel op economisch gebied als bij de overname van het acquis. De voortgang bij het oprichten en versterken van de nodige instellingen voor de tenuitvoerlegging van het acquis is evenwel niet in alle landen gelijk.</B></I>
<P><B>Een nieuwe impuls voor de onderhandelingen</B>
<P>Op basis van de vorderingen tot nog toe is de Commissie van oordeel dat de tijd rijp is voor het uitstippelen van een strategie om de onderhandelingen een meer substantiële vorm te geven en de aanzet tot de afronding ervan te bieden. Daartoe onderneemt de Commissie de volgende stappen:
<UL><P><LI>zij verzoekt de lidstaten en de kandidaat-leden bij de onderhandelingen de belangrijke kwesties in verband met verzoeken om overgangsmaatregelen te bespreken, en zij verstrekt een methode om die verzoeken te behandelen, waarbij een onderscheid wordt gemaakt tussen gevallen die de Commissie aanvaardbaar, bespreekbaar of onaanvaardbaar acht
<P><LI>zij stelt een gedetailleerde "routebeschrijving" voor met een duidelijk traject om in de loop van 2001 en 2002 de overblijvende kwesties af te handelen
<P><LI>zij introduceert een gewijzigde methode voor het openen van de besprekingen over de resterende hoofdstukken met de kandidaat-lidstaten waarmee in 2000 onderhandelingen zijn aangeknoopt (Bulgarije, Letland, Litouwen, Malta, Roemenië en Slowakije), zodat die hoofdstukken sneller kunnen worden aangepakt, overeenkomstig de conclusies van de Europese Raad van Santa Maria da Feira
<P><LI>zij formuleert aanbevelingen voor de tenuitvoerlegging van de pretoetredingsstrategie voor Turkije.
</UL><P>De voorgestelde strategie is volledig in overeenstemming met de beginselen vastgelegd door de Europese Raad van Helsinki; die houden in dat ieder kandidaat-lid op zijn eigen merites zal worden beoordeeld, dat kandidaat-lidstaten die later tot het onderhandelingsproces zijn toegetreden een inhaalmogelijkheid zullen krijgen en dat de Unie vanaf eind 2002 klaar moet zijn om nieuwe lidstaten op te nemen.
<P><B>Overgangsmaatregelen</B>
<P>Bij het uitwerken van een gemeenschappelijk standpunt in antwoord op het verzoek van de kandidaat-lidstaten om een overgangsperiode zal de Commissie een onderscheid maken tussen de volgende drie categorieën:
<UL><P><LI><I>aanvaardbaar: </I>deze categorie omvat overgangsmaatregelen van technische aard waarbij geen belangrijke problemen rijzen, dit wil zeggen dat zij beperkt in tijd en omvang zijn en dat wordt aangenomen dat zij geen sterk effect op de concurrentie of de werking van de interne markt zullen hebben;
<P><LI><I>bespreekbaar: </I>deze categorie omvat verzoeken met een sterker effect op het gebied van concurrentie of interne markt, of in tijd en omvang. De Commissie kan aanbevelen dat in deze categorie overgangsmaatregelen worden geaccepteerd onder bepaalde voorwaarden en binnen een zekere tijdslimiet. Er zal eveneens rekening worden gehouden met de gevolgen voor de economie, de volksgezondheid, de veiligheid, het milieu, de consument, de burger, andere gemeenschappelijke beleidslijnen en de begroting van de Unie;
<P><LI><I>onaanvaardbaar:</I> verzoeken om overgangsmaatregelen waaraan ernstige moeilijkheden zijn verbonden zullen niet worden geaccepteerd.
</UL><P><B>Een "routebeschrijving" voor de onderhandelingen</B>
<P>Uitgaande van de methode voor het behandelen van overgangsmaatregelen stelt de Commissie <B>een</B> <B>"routebeschrijving"</B> voor in de vorm van prioriteitenschema's waardoor de onderhandelingen over openstaande hoofdstukken kunnen vorderen. Die schema's zijn indicatief en kunnen in een aantal gevallen versneld worden toegepast: voor een of meer kandidaat-lidstaten zijn zelfs al diverse hoofdstukken van de schema's voorlopig afgesloten. Deze aanpak is gebaseerd op het beginsel van differentiatie en zou het mogelijk moeten maken dat de onderhandelingen met goed voorbereide landen snel vorderen. Voor een goede voortgang van de onderhandelingen is het noodzakelijk dat alle partijen een bijdrage leveren. <B>Het doel van de routebeschrijving is ervoor te zorgen dat alle partijen zich ertoe verbinden een realistisch tijdschema te hanteren.</B>
<UL><P><LI><I><B>Prioriteitenschema voor de eerste helft van 2001 :</B></I><I> </I>in die periode zou de Unie als prioriteit hebben het vaststellen van gemeenschappelijke standpunten, onder meer over verzoeken om overgangsmaatregelen, teneinde de volgende hoofdstukken voorlopig af te sluiten: <I>vrij goederenverkeer; vrij personenverkeer; vrijheid van dienstverrichting; vrij kapitaalverkeer; vennootschapsrecht; cultureel en audiovisueel beleid; sociaal beleid en werkgelegenheid; buitenlandse betrekkingen.</I>
<P><LI><I><B>Prioriteitenschema voor de tweede helft van 2001 :</B></I><I> </I>naast het afhandelen van alle elementen die tijdens de voorafgaande periode niet zijn afgewerkt, zou de Unie in deze fase als prioriteit hebben het uitwerken van gemeenschappelijke standpunten, onder meer over verzoeken om overgangsmaatregelen, teneinde de volgende hoofdstukken voorlopig af te sluiten: <I>mededingingsbeleid; vervoerbeleid; energie; belastingen; douane-unie; landbouw (in het bijzonder veterinaire en fytosanitaire vraagstukken); visserij; justitie en binnenlandse zaken; financi</I><I>ële controle.</I>
<P><LI><I><B>Prioriteitenschema voor de eerste helft van 2002 :</B></I><I> </I>tijdens deze periode zou de Unie zich toespitsen op belangrijke nog niet opgeloste vraagstukken uit andere hoofdstukken en gemeenschappelijke standpunten uitwerken, onder meer over alle verzoeken om overgangsmaatregelen, teneinde de resterende hoofdstukken voorlopig af te sluiten: <I>landbouw (overblijvende vraagstukken); regionaal beleid en structuurinstrumenten; financi</I><I>ële en budgettaire bepalingen, instellingen, overige.</I>
</UL><P>Wanneer een hoofdstuk niet voorlopig kan worden afgesloten maar er slechts een zeer beperkt aantal problemen overblijven, zal de Commissie voorstellen de gevolgde aanpak te wijzigen: in plaats van het hoofdstuk op de onderhandelingstafel te laten, zou het <B>"terzijde worden geschoven"</B> met de aantekening dat het later opnieuw zal worden opgenomen teneinde op het gepaste ogenblik een oplossing voor het kleine aantal overblijvende vraagstukken te vinden. Hierdoor zou het aantal openstaande hoofdstukken aanzienlijk worden verlaagd en zouden de problemen die tijdens de slotfase van de onderhandelingen moeten worden opgelost, duidelijker worden afgebakend.
<P><B>Toepassing van het inhaalbeginsel</B>
<P>De Europese Raad van Santa Maria da Feira was van oordeel <I>"dat het haalbaar moet zijn om zo spoedig mogelijk in 2001 met de meest gevorderde van deze kandidaten"</I> waarmee de onderhandelingen in 2000 zijn begonnen, besprekingen op alle terreinen van het acquis aan te vangen. Met het oog op die doelstelling beveelt de Commissie aan dat Bulgarije, Letland, Litouwen, Malta, Roemenië en Slowakije onverwijld standpunten op papier zetten over die hoofdstukken waarvoor zij naar eigen mening klaar zijn voor besprekingen. Die standpunten zouden tijdig moeten gereed zijn opdat de Commissie ze begin volgend jaar kan beoordelen en zo mogelijk een gemeenschappelijk onderhandelingsstandpunt voorstellen.
<P>De aan de Europese Raad voorgestelde strategie biedt een duidelijk perspectief voor toekomstige toetredingen. De Commissie houdt zich bij het in haar strategiedocument van 1999 uitgesproken standpunt dat het mogelijk moet zijn in 2002 de onderhandelingen met de verst gevorderde kandidaat-lidstaten af te ronden. Indien die strategie daadwerkelijk ten uitvoer wordt gelegd, kunnen in de loop van 2002 de onderhandelingen worden afgesloten met de kandidaat-lidstaten die aan alle lidmaatschapscriteria voldoen, zodat de Unie vanaf eind 2002 nieuwe lidstaten zal opnemen.
<P>De Commissie herinnert er voorts aan dat een fundamentele voorwaarde voor het tot stand brengen van de eerste toetredingen de <B>institutionele hervorming van de Europese Unie</B> is. Zij dringt er daarom bij de Europese Raad op aan op zijn volgende bijeenkomst in Nice (7-8 december 2000) de nodige besluiten te nemen.
<P><B>Periodieke verslagen: aanzienlijke vooruitgang maar nog tekortkomingen bij de toepassing van het "acquis"</B>
<P>De hierboven beschreven strategie is gebaseerd op afzonderlijke verslagen per land die de Commissie eveneens vandaag heeft aangenomen. In deze zogenoemde periodieke verslagen worden de vorderingen van de kandidaat-lidstaten bij het voldoen aan de toetredingscriteria beoordeeld.</P><P><TABLE BORDER WIDTH=80%><TR><TD>
<P><B>Toetredingscriteria: beknopt overzicht</B>
<P>Volgens de toetredingscriteria die de Europese Raad in 1993 in Kopenhagen heeft vastgelegd, vereist het lidmaatschap dat de kandidaat-lidstaten zorgen voor:
<UL><P><LI>Stabiele instellingen die de democratie, de rechtsstaat, de mensenrechten en het respect voor en de bescherming van minderheden garanderen
<P><LI>Het bestaan van een functionerende markteconomie en het vermogen om de concurrentiedruk en de marktkrachten binnen de Unie het hoofd te bieden
<P><LI>Het vermogen om de verplichtingen van het lidmaatschap op zich te nemen, wat inhoudt dat zij de doelstellingen van een politieke, economische en monetaire unie onderschrijven.
</UL><P>In 1995 heeft de Europese Raad van Madrid beklemtoond dat het van belang is dat het acquis niet alleen in de nationale wetgeving wordt overgenomen maar ook daadwerkelijk ten uitvoer wordt gelegd via passende administratieve en gerechtelijke structuren. Zulks vormt een cruciaal aspect van de voorbereiding op het lidmaatschap.</TD></TR></TABLE></P><P><TABLE BORDER WIDTH=80%></TABLE>De eisen die in de criteria van Kopenhagen zijn vervat, de periodieke beoordeling door de Commissie van de vorderingen bij het bereiken van die eisen en de partnerschappen voor toetreding<sup><a name="file.tmp_Ref_1"><a href="#file.tmp_Foot_1">(1)</a></a></sup> die tot nog toe voor de kandidaat-lidstaten zijn aangenomen, hebben in alle kandidaat-lidstaten tot positieve ontwikkelingen geleid.
<P>De voornaamste conclusies van de verslagen van dit jaar zijn:
<UL><P><LI><B>Politieke criteria:</B> de algemene resultaten bij het versterken van de democratische instellingen, het naleven van de rechtsstaat en de bescherming van de mensenrechten zijn verbeterd in vergelijking met vorig jaar. De hervorming of versterking van het <B>gerechtelijk apparaat</B> zou evenwel moeten worden versneld teneinde het respect voor de rechtsstaat en de daadwerkelijke toepassing van het acquis te garanderen. Het feit dat in de meeste landen nog steeds <B>corruptie</B> bestaat, vormt een bron van bezorgdheid. Ook op dit gebied zijn tastbare resultaten noodzakelijk om een antwoord te bieden op de bezorgdheid van het grote publiek en bij te dragen tot het creëren van een transparant ondernemingsklimaat. Het groeiende probleem van de <B>handel in vrouwen en kinderen</B> in sommige landen maakt krachtdadig optreden nodig. Er zijn blijvende inspanningen vereist om de situatie van de <B>Roma</B> te verbeteren. <B>Turkije</B> voldoet nog steeds niet aan de politieke criteria. Het land zou nu de nodige beslissingen moeten nemen om zijn intenties in verband met mensenrechten in concrete maatregelen om te zetten.
<P><LI><B>Economische criteria: </B>na een moeilijke periode als gevolg van de crisis in Azië, Rusland en Kosovo in 1998 en 1999, kunnen de algemene economische resultaten van de kandidaat-lidstaten tijdens de afgelopen rapporteringsperiode als positief worden beschouwd. De negatieve groei van verschillende landen vorig jaar (Estland, Litouwen, Tsjechië, Roemenië, Turkije) is in positieve richting omgeslagen, en de groei is in alle kandidaat-lidstaten gestegen tijdens de eerste helft van dit jaar vergeleken met dezelfde periode in 1999: de cijfers gaan van circa 2% in Litouwen, Roemenië en Slowakije naar circa 6% voor Estland, Hongarije, Turkije en Polen. De groeicijfers voor Bulgarije, Letland, Slovenië, Malta en Tsjechië gaan van ruim 3% tot ruim 5%. De totale gemiddelde reële toename van het BBP in 2000 zal naar verwachting voor de tien kandidaat-lidstaten van Midden- en Oost-Europa circa 4% bedragen en voor alle dertien kandidaat-lidstaten samen iets minder dan 5%.
<UL><P>Beschouwt men de twee economische criteria samen, dan zijn <B>Cyprus</B> en <B>Malta</B> functionerende markteconomieën die in staat zouden moeten zijn het hoofd te bieden aan de concurrentiedruk en de marktkrachten binnen de Unie. <B>Estland</B>, <B>Hongarije</B> en <B>Polen</B> zijn functionerende markteconomieën en zouden <B>op korte termijn</B> aan het tweede criterium moeten kunnen voldoen, op voorwaarde dat zij hun huidig hervormingstempo aanhouden (dit is een vooruitgang vergeleken met het verslag van vorig jaar, waarin werd gesproken over "op middellange termijn").
<P>Ook <B>Tsjechi</B><B>ë</B> en <B>Sloveni</B><B>ë</B> kunnen als markteconomieën worden beschouwd en zouden eveneens <B>op korte termijn</B> aan het tweede criterium moeten kunnen voldoen (dezelfde vooruitgang als voor Estland, Hongarije en Polen), op voorwaarde dat zij de resterende hervormingen voltooien en ten uitvoer leggen. Ook <B>Letland</B> kan als een markteconomie worden beschouwd, alsook, voor het eerst, <B>Litouwen en Slowakije</B>. Die drie landen zouden in staat moeten zijn op middellange termijn aan het tweede criterium te voldoen, op voorwaarde dat zij de huidige structurele hervormingsprogramma's ten uitvoer legggen en waar nodig bijkomende hervormingen toepassen. <B>Bulgarije</B> voldoet aan geen van beide criteria maar heeft duidelijk verder aanzienlijke vooruitgang in de richting van die doelstelling bereikt. <B>Roemeni</B><B>ë</B> heeft te weinig voortgang bij het bereiken van de criteria gemaakt. <B>Turkije</B> zou verder de werking van de markten moeten verbeteren en zijn concurrentievermogen versterken om aan de criteria te voldoen.
</UL><P><LI><B>Overname, toepassing en handhaving van het </B><B>'acquis</B><B>': </B>sinds de vorige periodieke verslagen van 1999 is de vaststelling van wetgeving voor aanpassing aan het acquis in het algemeen in de meeste kandidaat-lidstaten goed gevorderd. Daarentegen zijn de vorderingen bij het oprichten en versterken van de nodige instellingen voor het toepassen en handhaven van het acquis uiteenlopend, waarbij een van de belangrijke redenen de permanente zwakheid van de bestuurlijke capaciteit in de kandidaat-lidstaten is.
</UL><P>In de verslagen wordt ook nagegaan in welke mate de onderhandelingslanden aan de prioriteiten van hun partnerschap voor toetreding hebben voldaan. De kortetermijnprioriteiten waaraan niet is voldaan en de middellangetermijnprioriteiten van de partnerschappen voor toetreding blijven gelden.
<P><B>Turkije: vereiste maatregelen om aan de toetredingscriteria te voldoen</B>
<P>De Commissie heeft vandaag samen met het periodiek verslag voor Turkije voor het eerst een voorstel voor een partnerschap voor toetreding voor dit land ingediend, dat is gebaseerd op de analyse in het periodiek verslag.
<P>In het partnerschap voor toetreding wordt herinnerd aan de beginselen voor het voldoen aan de door de Europese Raad vastgestelde toetredingscriteria, de kortetermijnprioriteiten en de doelstellingen op middellange termijn om aan die criteria te voldoen, de financiële bijstand die voor de pretoetredingsstrategie wordt verstrekt en de voorwaarden waaronder die bijstand wordt verleend. De prioriteiten en tussentijdse doelstellingen betreffen de politieke criteria, in het bijzonder op het gebied van mensenrechten en fundamentele vrijheden, economische criteria, het vermogen om het communautair acquis over te nemen en de versterking van de bestuurlijke en gerechtelijke capaciteit.
<P>Wat de politieke criteria betreft, bevat het document een uitgebreide "routebeschrijving" van wets- en grondwetswijzigingen alsmede andere maatregelen die Turkije moet uitvoeren teneinde aan de politieke criteria van Kopenhagen te voldoen.
<P><B>Het Strategiedocument en het Periodiek verslag zijn beschikbaar op onderstaand internetadres:</B>
<P><A HREF="http://ec.europa.eu/enlargement/index.htm">http://ec.europa.eu/enlargement/index.htm</A>
<P><B>De verslagen alleen zijn te vinden op:</B>
<P><A HREF="http://ec.europa.eu/enlargement/report_11_00/index.htm">http://ec.europa.eu/enlargement/report_11_00/index.htm</A><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> In een partnerschap voor toetreding worden de prioritaire terreinen vastgesteld waaraan een kandidaat-lidstaat bijzondere aandacht bij zijn voorbereiding op de toetreding moet wijden. De beginselen, prioriteiten, tussentijdse doelstellingen en voorwaarden van het partnerschap worden door de Commissie voorgesteld aan de Raad, die met gekwalificeerde meerderheid besluit.</B></SUP>
