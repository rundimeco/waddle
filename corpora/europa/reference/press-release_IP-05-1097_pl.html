<h1>
<a name="Heading4"></a><b>Komisja promuje rozwój regionalnych
portów lotniczych </b><b>oraz mobilność w
Europie</b></h1>
<p><b><i>W następstwie szeroko zakrojonej konsultacji
publicznej</i></b><sup><i><a name="fnB1" href="#fn1">[1]</a></i></sup><b><i>,
Komisja przyjęła nowe zasady, które mają zachęcać
regionalne porty lotnicze do rozwoju.  Zasady te określają warunki, w
których można udzielić przewoźnikom lotniczym pomocy na
rozpoczęcie działalności, gdy uruchamiają oni nowe
połączenia z regionalnych portów lotniczych. Uruchomienie
regionalnych połączeń lotniczych będzie miało pozytywny
wpływ na mobilność w Europie i na rozwój regionalny.
Przyjęte dzisiaj jasne zasady zapewniają równość w
traktowaniu publicznych i prywatnych portów lotniczych oraz pozwalają
unikać sytuacji, w których przewoźnicy beneficjenci mogliby
być niesprawiedliwie faworyzowani w porównaniu z pozostałymi
przewoźnikami. Wytyczne te dają także portom lotniczym i
Państwom Członkowskim pewne wskazówki w zakresie publicznego
finansowania portów lotniczych. </i></b></p>
<p>Wiceprzewodniczący Jacques Barrot, odpowiedzialny za transport,
zadeklarował : <i>„Komisja Europejska promuje rozwój
regionalnych portów lotniczych oraz mobilność obywateli.  Te nowe
zasady dają regionalnym portom lotniczym bezpieczeństwo prawne,
które jest niezbędne dla ich rozwoju oraz stosunków z
przewoźnikami lotniczymi i władzami publicznymi”.</i></p>
<p>Wzrost konkurencji na europejskim rynku lotniczym, spowodowany w
szczególności poprzez rozwijające się przedsiębiorstwa
niskokosztowe, zmusiła liczne porty lotnicze do negocjowania z
niektórymi przewoźnikami otwarcia nowych połączeń
lotniczych.. Ten rozwój pozwala na zwiększenie podaży w
transporcie lotniczym, który tym samym staje się bardziej
dostępny dla wszystkich mieszkańców Europy. Ma również
wpływ na regionalny rozwój gospodarczy oraz na zmniejszenie
zatorów na lotniskach przesiadkowych. Komisja pragnie promować ten
ruch, dbając równocześnie o zachowanie równości
traktowania między wszystkimi podmiotami gospodarczymi portów
lotniczych i wszystkimi przewoźnikami oraz o dobre wykorzystanie
środków publicznych.</p>
<p>Nowe wytyczne tworzą bezpieczne ramy prawne dla umów między
portami lotniczymi i przewoźnikami lotniczymi. Przyjęto je w
następstwie szeroko zakrojonych konsultacji, w szczególności
wewnątrz branży i w ramach Państw Członkowskich.  Nowe
wytyczne umożliwią większą przejrzystość i
pozwolą uniknąć wszelkiej dyskryminacji w umowach, które
wiążą regionalne porty lotnicze i przewoźników
lotniczych w zakresie pomocy na rozpoczęcie działalności.
Zapewniają również całkowitą równość
traktowania publicznych i prywatnych portów lotniczych.</p>
<p>Jeżeli dany port lotniczy, działając poza wyłącznym
własnym interesem handlowym, zdecyduje się na udzielenie pomocy
publicznej określonemu przewoźnikowi, ta pomoc będzie mogła
być zaakceptowana, jeżeli jej celem będzie podział (w
granicach od 30% do 50%) kosztów dodatkowych związanych z
uruchomieniem nowej linii, zawierających wydatki związane z
marketingiem lub koszty związane z rozpoczęciem działalności
w siedzibie regionalnych portów lotniczych.  Linia, której udzielono
pomocy, musi docelowo okazać się opłacalna; z tego powodu pomoc
musi się zmniejszać w czasie i może być udzielana na
maksymalny okres 3 lat (lub 5 lat w przypadku regionów w niekorzystnym
położeniu i najbardziej oddalonych). Najbardziej zainteresowane porty
lotnicze to te, które mają roczny przepływ poniżej 5
milionów pasażerów.  Komisja będzie stosować nowe
wytyczne od chwili ich publikacji w Dzienniku Urzędowym. </p>
<p>Nowe wytyczne wyjaśniają również ramy publicznego
finansowania portów lotniczych, a w szczególności inwestycji w
infrastrukturze portów lotniczych. Europejska branża lotnicza na
przestrzeni ostatnich lat stała się bardziej konkurencyjna, co
sprawiło, że Trybunał Sprawiedliwości uznał porty
lotnicze za podmioty gospodarcze. Infrastruktura portów lotniczych jest
podstawą działalności gospodarczej portów lotniczych, ale w
niektórych przypadkach pozostaje ona w rywalizacji z innymi celami w
zakresie regionalnego rozwoju gospodarczego, zagospodarowania przestrzennego
oraz dostępności. Wytyczne określają, w jaki sposób
zasady konkurencji stosują się do działalności gospodarczej
portów lotniczych, przy równoczesnym uwzględnieniu ich
ewentualnych zadań w interesie ogólnym.</p>
<hr><p><sup><b><a name="fn1" href="#fnB1">[1]</a></b></sup> <a href="">	</a><a
href="/rapid/pressReleasesAction.do?reference=IP/05/149&format=HTML&aged=1&language=EN&guiLanguage=en">IP/05/149</a></p>


