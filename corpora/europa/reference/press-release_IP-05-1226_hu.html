<h1>
<a name="Heading4"></a><b>Az Európai Bizottság javasolja,
hogy 2008 legyen a „Kultúrák közötti
párbeszéd európai éve”</b></h1>
<p><b><i>A Bizottság ma elfogadta azt az európai parlamenti és
tanácsi határozatjavaslatot, amely 2008-at a „Kultúrák
közötti párbeszéd európai évének”
nyilvánítja. Az ötlet a kultúráért felelős
európai biztostól, Ján Figeltől származik, aki
elképzelését 2004. szeptemberi európai parlamenti
meghallgatása alkalmával terjesztette elő. Az összesen 10
millió eurós költségvetéssel gazdálkodó
Európai év  elnevezésű rendezvénysorozat alapja
elsősorban a 2008 során különböző
közösségi fellépések és programok
formájában megvalósuló konkrét projektek
gazdagságára és sokszínűségére
épít. A legkiemelkedőbb területek a kultúra, az
oktatás, az ifjúság, a sport és az állampolgári
tudat. </i></b></p>
<p>E javaslat benyújtásakor az oktatásért,
továbbképzésért, a kultúráért és a
többnyelvűségért felelős európai biztos, Ján
Figel így nyilatkozott: „Az utóbbi években Európa
jelentős változásokon ment keresztül az Unió
egymást követő bővítései, az egységes piac
teremtette megnövekedett mobilitás, valamint az Európán
kívüli világgal folytatott, a kereskedelem és a
munkaerő területén lezajlott jelentős,
felélénkült cserefolyamatok összeadódó hatása
révén. Ez pedig a kontinensen és azon kívül
egyaránt kölcsönhatásokat indított el az
európaiak, valamint a különböző kultúrák,
nyelvek, népcsoportok, és vallások között. A
<b>kultúrák közötti párbeszéd</b> nemcsak az
európai népek egymáshoz való közeledésének
nélkülözhetetlen eszköze, hanem azok kultúráit is
közelebb hozza egymáshoz.” </p>
<p>Ezért a Bizottság azt javasolja, hogy <b>2008-at a
„Kultúrák közötti párbeszéd európai
évének” nyilvánítsák</b>, amely
sokszínűsége révén a polgárok – és
különösen a fiatalok – körében a
középpontjában álló témakörrel kapcsolatos
tudatosítás egyedülálló eszköze. </p>
<p>Az Európai év általános céljai a
következők:</p>
<ul>
<li><b>Előmozdítani a kultúrák közötti
párbeszédet</b>, amely által az európai polgárok
és az Unió területén átmeneti vagy állandó
jelleggel tartózkodó személyek olyan ismereteket és
képességeket szerezhetnek, amelyek segítségével meg
tudnak birkózni a nyitottabb, és egyszersmind összetettebb
környezet adta kihívásokkal; </li>
<li><b>Az európai polgárok</b> és az Európai Unió
területén élő valamennyi polgár
ráébresztése <b>egy olyan tevékeny és a világra
nyitott európai polgárság megteremtésének</b>
jelentőségére, amely tiszteletben tartja a kulturális
sokszínűséget, és alapjául közös
értékek szolgálnak. </li></ul><p>A <b>2008-ban
megvalósuló legfontosabb közösségi programok és
fellépések alkalmával az esélyegyenlőség
általános érvényesítésére vonatkozó
elv</b> megerősítésének egyedülálló
lehetőségeként a Kultúrák közötti
párbeszéd európai éve hozzájárul e
fellépések közérthetőségének és
hatásának fokozásához. </p>
<p>Ezáltal hangsúlyt kap a<b> kultúrák közötti
párbeszédhez hozzájáruló számtalan
közösségi fellépés </b>koherens arculata, a –
különösen a szomszédos és a harmadik országokat
célzó – programok pedig fejlődésnek indulnak. Az
Európai év emellett szoros egységbe fonja a tagállamokat
annak érdekében, hogy erőfeszítéseit a
tudatossággal és a kommunikációval kapcsolatos
fellépésre összpontosítsa.</p>
<p>A Bizottság javaslatára az európai év <b>10 millió
euró összegű költségvetésben</b>
részesül, amely az operatív célkitűzéseknek
megfelelően az alábbi <b>három csoportba</b> sorolható
<b>fellépéseket</b> teszi lehetővé:</p>
<ul>
<li> A logóval jelölt Európai év
célkitűzéseivel kapcsolatos <b>információs és
promóciós kampány</b> – erre a költségvetés
fele fordítható;</li>
<li> a <b>fellépéseknek nyújtott közösségi
szintű támogatások</b>, amelyek várhatóan
néhány európai szintű emblematikus fellépéseket
– például kiemelkedő ünnepi vagy sporteseményeket
– érintenek, melyek célja, hogy különösen a
fiatalok körében fokozzák a Kultúrák közötti
párbeszéd európai évének célkitűzéseivel
kapcsolatos tudatosságot; </li>
<li> a hangsúlyozottan európai vonatkozású n<b>emzeti
szintű fellépések
társfinanszírozása.</b></li></ul><p>Az Európai év
előkészítési munkáit szorosan össze kell hangolni
a Mindenki Számára Biztosítandó
Esélyegyenlőség Európai Éve – 2007
elnevezésű rednezvénysorozat végrehajtásával annak
érdekében, hogy e két kezdeményezés szinergiái
és egymást kiegészítő jellege a lehető legmagasabb
szintűre emelkedjenek.</p>
<p>E javaslatot most az Európai Parlamentnek és a Tanácsnak kell
megvizsgálnia, hogy <b>2006 végéig együttdöntési
eljárással elfogadják azt.</b></p>
<p>További információ :</p>
<p><a
href="http://ec.europa.eu/culture/portal/index_en.htm">http://ec.europa.eu/culture/portal/index_en.htm</a>
</p>

