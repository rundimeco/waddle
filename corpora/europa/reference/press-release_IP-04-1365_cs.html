Deset nových členských států Evropské
unie vynakládá v procentech hrubého domácího
produktu (HDP) na státní dotace pro podniky více peněz
než staré členské státy, ale to se
pravděpodobně změní, jakmile tyto země
překonají své specifické hospodářské
problémy vzniklé před vstupem do EU. V absolutních
částkách však v letech 2000-2003 udělovaly
ročně v průměru 6 mld. €
v porovnání s 34 mld. € v zemích EU-15
v roce 2002, jak ukazují poslední údaje
o státní podpoře v EU. Údaje zemí EU-25 budou
zveřejněny na jaře.
„Nové členské státy udělaly obrovskou
práci v adaptaci na tržní ekonomiku a udržení
dotací do podniků pod kontrolou. I země EU-15
v posledních několika letech pozitivně reagovaly na
volání po méně objemné a lepší podpoře.
Ale je třeba vykonat ještě víc, aby 25 zemí EU v
budoucnu snížilo celkovou úroveň podpory a přesunulo
důraz z podpory jednotlivých podniků na
zvýšení konkurenceschopnosti Evropy prostřednictvím
vývoje a výzkumu, životního prostředí,
soudržnosti a dalších cílů horizontální
politiky,“ řekl komisař pro hospodářskou
soutěž Mario Monti.
Osmé porovnání údajů o stání
podpoře, které se zveřejňuje od roku 2001, ukazuje, že
celková úroveň národní státní
podpory
[1]
udělené
deseti novými členskými státy se v průměru od
roku 2000 až do konce roku 2003 odhaduje ročně na takřka 6
mld. € v porovnání s 34 mld. €
vynaloženými v zemích EU-15 v roce
2002
[2]
.
Nejštědřejší v absolutních
částkách byly tři největší ekonomiky
z nových členských států. Největší
částku udělilo Polsko (v průměru 2,4 mld. €
ročně), po něm Česká republika (1,9 mld. €) a
Maďarsko (0,6 mld. €) (viz tabulka níže.
Celková úroveň státní podpory se v deseti
nových členských státech zvýšila ze 4 mld. €
v roce 2000 na skoro 8 mld. € v roce 2003. To je však spojeno
s obtížným přechodem od centrálně
plánovaného hospodářství k tržní
ekonomice a specifickými problémy v několika málo
odvětvích, jako byla například krize v českém
bankovním sektoru (která v roce 2002 stála stát 2,4
mld. €) a restrukturalizace polského uhelného sektoru (3,9 mld.
€ v roce 2003). Zdvojnásobení pomoci rovněž
odráží zvláštní daňové úlevy pro
mezinárodní podniky na Kypru a restrukturalizaci sektoru
loďařství a oprav lodí na Maltě. Všechna tato
výše uvedená opatření buď dobíhají
v rámci přechodních období či jsou
časově omezena.
V průměru státní podpora v období
2000-2003 v nových členských státech dosahovala 1,42 %
HDP. To je daleko více než průměr zemí EU-15 0,4 %
v roce 2002 s tím, že nejvyšší
státní podporu vykazovala Malta (3,9 %), Kypr (2,9 %) a
Česká republika, zatímco pobaltské státy (Estonsko,
Litva a Lotyšsko) měly okolo 0,2 %, což je hluboko pod
průměrem zemí EU-15. Pokud by však nebyly zahrnuty
specifické obtíže či přizpůsobení,
průměr by se snížil na 0,67 % HDP.
Porovnání údajů o státní podpoře
najdete na webových stránkách Evropské komise
věnovaných hospodářské soutěži:
http://ec.europa.eu/competition/state_aid/scoreboard/
Lisabonská rada roku 2000 vyzvala členské státy, aby
snížily celkovou úroveň dotací a přesunuly
důraz z podpory jednotlivých společností nebo
sektorů na řešení horizontálních cílů
jako například vývoj a výzkum, životní
prostředí, soudržnost a malé a střední
podniky.
V tomto ohledu podpora horizontálních cílů
představovala asi 22 % celkové podpory v nových
členských státech v porovnání s 73 %
v zemích EU-15 v roce 2002. Nicméně je povzbudivé
si uvědomit, že velká většina opatření na
podporu, která jsou zahrnuta do stávající pomoci, a
tudíž pokračují i po vstupu do EU, jsou určena pro
horizontální cíle.
Tabulka: Státní podpora v nových členských
státech, 2000 - 2003
[  ]
[1]
Celková
národní podpora bez zemědělství a rybolovu
[2]
Poslední rok, za
nějž jsou údaje k dispozici
