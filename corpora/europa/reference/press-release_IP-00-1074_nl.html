<H3>
<P><B>Structuurfondsen: bezoek van Michel Barnier, Europees Commissaris voor regionaal beleid, aan Nederland</B></H3>
<P><I><B>Vandaag brengt Michel Barnier, Europees Commissaris voor regionaal beleid en, ad personam, belast met de intergouvernementele conferentie, een bezoek aan Nederland. Samen met Roger van Boxtel, Minister van Grotesteden- en integratiebeleid, gaat hij naar Enschede, de stad die op 13 mei zwaar werd beschadigd bij een tragische explosie in een vuurwerkbedrijf. Met zijn bezoek wil de heer Barnier benadrukken dat de Commissie buitengewoon veel belang hecht aan de wederopbouw van Enschede. Verder bezoekt de Commissaris projecten die in het kader van het communautair initiatief URBAN zijn opgezet in Amsterdam. Ter afsluiting van zijn bezoek zal de heer Barnier deelnemen aan het internationaal congres van de Europese Unie van leidinggevende ambtenaren bij de lokale overheid. </B></I>
<P>Michel Barnier: "Nederland heeft op exemplarische wijze gebruik gemaakt van de Structuurfondsen om een echt beleid voor stedelijke ontwikkeling tot stand te brengen. Met name het doelstelling-2-programma voor de stedelijke gebieden, waarvoor is geput uit de ervaringen die zijn opgedaan met het voorgaande communautair initiatief URBAN, kan als voorbeeld dienen voor de rest van Europa".
<P>Nederland kan voor de volgende programmeringsperiode van de Structuurfondsen, van 2000 tot en met 2006, rekenen op een programma voor overgangssteun uit hoofde van doelstelling 1 voor Flevoland ten bedrage van 126 miljoen euro. Dit programma, dat op 10 juli jl. formeel is goedgekeurd, is een overgangsprogramma omdat Flevoland, door de economische prestaties en de groei van het regionaal inkomen, na 2006 niet meer voor steun in aanmerking komt. Naar verwachting zal deze financiÃ«le bijdrage leiden tot investeringen met een totale waarde van meer dan 470 miljoen euro.
<P>Daarnaast is de Commissie bezig met de bestudering van en de onderhandelingen over de programma's die Nederland heeft ingediend uit hoofde van doelstelling 2. Ongeveer 15% van de Nederlandse bevolking, zo'n 2,3 miljoen inwoners, woont in gebieden van doelstelling 2. 
<P>Het gaat om vier verschillende programma's, namelijk voor de stedelijke gebieden (met een EU-bijdrage van 192 miljoen euro), voor de noordelijke gebieden (329 miljoen euro), voor de oostelijke gebieden (122 miljoen euro) en voor de zuidelijke gebieden (192 miljoen euro). Deze programma's benadrukken verschillende aspecten van het Structuurfondsenbeleid van de EU: economische omschakeling, stedelijk beleid en plattelandsontwikkeling. 
<P>Het doelstelling-2-programma voor stedelijke gebieden bestrijkt 11 gebieden in 9 verschillende steden. Naast de vier grootste Nederlandse steden (Amsterdam, Rotterdam, Utrecht en Den Haag) omvat het middelgrote steden zoals Eindhoven en Enschede. 
<P>In overleg met de Nederlandse autoriteiten heeft de Commissie voorgesteld om het oorspronkelijke doelstelling-2-programma voor stedelijke gebieden te herzien door er een beschrijving van de bijzondere situatie in Enschede aan toe te voegen en een bedrag te oormerken voor maatregelen ten behoeve van de wederopbouw van die stad (vanzelfsprekend in overeenstemming met de algemene voorwaarden om voor steun van de Structuurfondsen in aanmerking te komen). 
<P>Het succes van het communautair initiatief URBAN in de programmeringsperiode 19941999 heeft in belangrijke mate bijgedragen tot de integratie van het stedelijk beleid in de grotere Structuurfondsprogramma's voor de volgende programmeringsperiode. Daarom zal Michel Barnier een bezoek brengen aan enkele projecten die zijn gerealiseerd in het kader van het communautair initiatief URBAN in Amsterdam. De keus is gevallen op projecten in de Bijlmer: Stida, een project om werklozen toegang te geven tot de arbeidsmarkt, VEC, een centrum voor de ontwikkeling van vrouwen, en een opleidingscentrum.
<P>Het bezoek van de Commissaris zal worden afgesloten met de opening van het internationale congres van de Nederlandse Vereniging van Gemeentesecretarissen (VGS) en de Europese Unie van leidinggevende ambtenaren bij de lokale overheid (Union des dirigeants territoriaux de l'Europe, UDITE).
<P><B><U>Meer informatie is te vinden op:</U></B>
<P><A HREF="http://inforegio.ec.europa.eu">http://inforegio.ec.europa.eu</A>
