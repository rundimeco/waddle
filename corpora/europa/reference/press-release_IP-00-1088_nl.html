<H3>
<P><B>De Commissie staat toe dat Carrefour de alleenzeggenschap over de Belgische distributeur GB verwerft.</B></H3>
<P><I><B>De Commissie heeft toelating gegeven voor de transactie waarbij de Carrefour-groep de alleenzeggenschap verwerft over de Belgische groep GB, die actief is in de hoofdzakelijk op voeding gerichte distributiesector. Carrefour had sinds de overname van Promod</B></I><I><B>ès reeds een minderheidsaandeel in GB. Op grond van het door de Commissie gevoerde onderzoek kon worden besloten dat door deze transactie geen machtspositie op de betrokken markten zal ontstaan of worden versterkt.</B></I>
<P>Het merendeel van de activiteiten van de Carrefour-groep heeft betrekking op de detailverkoop van gangbare consumptiegoederen in grote of middelgrote ruimten. Hoewel hij rechtstreeks geen enkele winkel uitbaat op het Belgisch grondgebied, beschikt de groep sinds zijn op 25 januari 2000 door de Commissie goedgekeurde fusie met Promodès over een minderheidsaandeel in de GB-groep en de Belgische maatschappij Mestdagh. 
<P>De GB-groep baat in België supermarkten, hypermarkten en buurtwinkels uit.
<P>De Commissie heeft opgemerkt dat de Belgische markt van de hoofdzakelijk op voeding gerichte detailverkoop wordt gekenmerkt door een vrij sterke concentratie, waardoor de drie belangrijkste distributeurs 60 % van de markt beheersen, waarvan de helft door GB. Aangezien geen marktsegmenten worden toegevoegd, zal de gemelde transactie geen gevolgen hebben voor de bestaande mededingingssituatie. 
<P>Wat de leveringsmarkt betreft, heeft het onderzoek van de Commissie bevestigd dat de transactie geen verandering inhoudt met betrekking tot de leveranciers van GB en Mestdagh, want deze beide maatschappijen maken reeds deel uit van dezelfde Belgische nationale aankoopcentrale voor de bevoorrading door plaatselijke en nationale leveranciers. Bovendien beschikken zij voor hun internationale en sommige van hun nationale aankopen reeds over de aankoopvoorwaarden die zijn bedongen door de Carrefour-groep. 
<P>Bijgevolg heeft de Commissie beslist de transactie toe te staan en verenigbaar met de gemeenschappelijke markt te verklaren. 
