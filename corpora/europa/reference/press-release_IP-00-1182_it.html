<H3>
<P><B>La Commissione esamina gli strumenti finanziari comunitari per le PMI e definisce il contesto delle attivit</B><B>à future</B></H3>
<P><I><B>In una comunicazione al Consiglio la Commissione passa in rassegna gli strumenti finanziari per le PMI disponibili a livello di Comunit</B></I><I><B>à, prescindendo dal fatto che siano gestiti dalla BEI, dal FEI o dalla Commissione stessa, e definisce un contesto per le future attivit</B></I><I><B>à comunitarie. Il sostegno alle PMI dovr</B></I><I><B>à essere convogliato in quattro canali: mutui, partecipazioni al capitale, garanzie e sovvenzioni. Secondo quanto afferma Pedro Solbes, commissario responsabile per gli affari economici e finanziari, </B></I><I><B>"gli </B></I><I><B>strumenti finanziari comunitari devono svolgere una funzione catalizzatrice ed operare di concerto col mercato per porre in essere le condizioni e gli incentivi idonei a consentire al settore privato di realizzare il proprio potenziale.</B></I><I><B>" Le r</B></I><I><B>accomandazioni in merito ai provvedimenti da prendere riguardano tre aspetti: (i) reindirizzare gli strumenti finanziari attualmente disponibili verso gli obiettivi prioritari di natura politica individuati in occasione del Consiglio europeo di Lisbona; (ii) migliorare  coerenza e coordinamento tra i diversi strumenti finanziari disponibili a livello di Comunit</B></I><I><B>à, e (iii) rendere le iniziative comunitarie pi</B></I><I><B>ù visibili ed accessibili.</B></I>
<P>Il rapporto della Commissione fornisce una descrizione ed un'analisi di specifici strumenti finanziari per PMI finanziati dalla Comunità, vale a dire quelli finanziati e gestiti direttamente dalla Commissione e quelli gestiti dalla Banca europea per gli investimenti (BEI) e dal Fondo europeo per gli investimenti (FEI). Dall'esperienza passata si possono ricavare quattro importanti insegnamenti, nonché pratiche ottimali da incorporare nella progettazione degli strumenti futuri:
<UL><P>(i) è importante raggiungere una dimensione critica per ottenere un impatto significativo sul mercato a livello di tutti i quindici  Stati membri;
</UL><P>(ii) occorre evitare doppioni a livello di specifici strumenti finanziari;
<UL><P>(iii)l'amministrazione dei programmi dovrà essere quanto più semplice ed orientata agli utenti possibile;
<P>(iv)v'è infine una sempre maggiore esigenza e possibilità di sviluppare le sinergie tra gli strumenti della Commissione (tra cui il programma quadro per la ricerca e lo sviluppo tecnologico, mutui e sovvenzioni del FESR e provvedimenti miranti ad agevolare l'accesso ai finanziamenti) e gli altri strumenti finanziari, in particolare quelli facenti capo a BEI/FEI e Stati membri.
</UL><P>Negli ultimi anni i mercati dei capitali di rischio hanno continuato a svilupparsi, registrando un considerevole incremento degli investimenti in imprese in fase d'avviamento od interessate a sfruttare tecnologie ai primi passi.  Il divario con gli Stati uniti rimane peraltro ampio, specialmente per quanto riguarda gli stadi iniziali dell'impresa. Ciò pone in risalto come sia importante intervenire a livello d'Unione per migliorare l'ambiente imprenditoriale e prendere provvedimenti volti ad aumentare l'offerta di capitali per le imprese con un buon potenziale di crescita.
<P>La presente comunicazione costituisce una risposta alla richiesta, formulata in occasione del Consiglio europeo di Lisbona del marzo 2000, di un rapporto sul riesame degli strumenti finanziari di BEI e FEI. Tale richiesta si colloca nel contesto delle esigenze in fatto d'investimenti generate dalla nuova economia delle conoscenze e dalla società dell'informazione, ed è incentrata sul finanziamento delle imprese in fase d'avviamento e dell'innovazione.
<P>Per porre in essere un ambiente dinamico, in cui fioriscano le idee e sia possibile lanciare e vedere crescere nuove imprese, occorre tra l'altro rendere disponibili:
<UL><P><LI>un quadro regolamentare appropriato, che favorisca la nascita di nuove imprese, le appoggi nella fase d'avviamento ed agevoli lo sviluppo di mercati integrati dei capitali;
<P><LI>adeguate possibilità di finanziamento per le imprese in crescita in ogni stadio del loro sviluppo, con interventi pubblici concentrati sugli aspetti ai quali il mercato non provvede;
<P><LI>una gamma di servizi di sostegno ed un ambiente favorevole sotto il profilo materiale, economico e sociale (ad es. guide ed incubatrici per le imprese, parchi tecnologici, raggruppamento di più imprese in un'unica località, etc.).
</UL><P>Il rapporto della Commissione definisce un contesto per le future iniziative della Comunità, che dovrebbero continuare ad esser convogliate in quattro canali (mutui, partecipazioni al capitale, garanzie, sovvenzioni) e concentrarsi sulle possibilità di operare con il mercato e per mezzo di esso. Gli strumenti che comportano il ricorso a fondi di bilancio dovrebbero restringersi ai casi in cui si debba ovviare a carenze del mercato chiaramente individuabili, nel pieno rispetto della disciplina comunitaria della concorrenza. Tali strumenti dovrebbero altresì formar parte di una politica comunitaria globale coerente, che comporti miglioramenti dell'ambiente legislativo e commerciale (segnatamente il Piano d'azione per i servizi finanziari).
<P>Le raccomandazioni vertono su provvedimenti di tre tipi, volti a:
<UL><P><LI>reindirizzare gli strumenti finanziari disponibili verso gli obiettivi prioritari di natura politica individuate dal Consiglio europeo di Lisbona. Si è già fatto molto per concentrare gli strumenti finanziari comunitari su tali obiettivi, segnatamente l'iniziativa Innovazione 2000 della BEI (i2i) e la riforma del FEI. Potrebbe tuttavia risultare proficuo prendere in considerazione le seguenti quattro possibilità di estendere l'Iniziativa per la crescita e l'occupazione: (i) un sistema di garanzie per i microcrediti, che incoraggi le banche commerciali ed altri operatori ad essere più attivi in questo campo; (ii) garanzie connesse a partecipazioni al capitale per gli investimenti in imprese ai primi passi, che potrebbero contribuire ad attirare investitori che altrimenti si dimostrerebbero esitanti verso il finanziamento di società di capitali di ventura; (iii) garanzie a sostegno dei finanziamenti per applicazioni fatte dalle imprese di dimensioni più modeste in applicazioni dell'Internet e del commercio elettronico, ed infine (iv) investimenti in incubatrici d'imprese e nei servizi di guida ad esse associati; 
<P><LI>migliorare  coerenza e coordinamento tra i diversi strumenti finanziari della Comunità. In questo ambito rientrano un'analisi preliminare costi/benefici per le nuove iniziative, una loro tempestiva valutazione a posteriori, un <I>feedback</I> sistematico dagli operatori di mercato oltre che dalle autorità politiche ed infine un buon dialogo tra le diverse istituzioni ed all'interno di esse. La Commissione intende istituire al sui interno un comitato direttivo d'alto grado per esaminare su base regolare la coerenza delle nuove iniziative proposte. Sarebbe parimenti opportuno istituire un gruppo di lavoro di cui facciano parte Commissione, BEI e FEI, col compito di coadiuvare la progettazione d'iniziative comuni quando queste siano giustificate dalle circostanze. La presentazione di un rapporto annuale al Parlamento europeo ed al Consiglio garantirebbe un grado adeguato di controllo e fornirebbe un segnale sufficientemente anticipato dell'eventuale esigenza di nuove iniziative;
<P><LI>rendere più visibili ed accessibili le iniziative comunitarie. Andrebbe istituito un punto d'accesso costituito da un unico sito Web (sportello informazioni unico per PMI ed istituzioni finanziarie), che copra tutti gli strumenti finanziari comunitari, inclusi quelli facenti capo alla BEI, dotato dei collegamenti del caso con i pertinenti siti Web degli Stati membri.
