<h1>
<a name="Heading4"></a><b>Komisija se v veliki meri strinja s sklepi
poročila Računskega sodišča za leto 2004 in pozdravlja
njegovo oceno o doseženem napredku</b></h1>
<p><b><i>Sodišče ugotavlja dve ključni izboljšavi glede na
lansko leto: za SKP in za pomoč državam kandidatkam za vstop v EU. Na
podlagi tega je Sodišče zvišalo odstotek porabe, za katerega
lahko predloži zadostno zagotovilo, za eno tretjino, glede na 6 %
lani. Sodišče je zadovoljno tudi s porabo razvojne pomoči, okrog
2,4 milijarde EUR, ki niso vključeni v proračun. Na koncu
Sodišče ponavlja svojo oceno, da so „računovodski
izkazi“ popolnoma zanesljivi, edino preostalo vprašanje
(nezmožnost računovodstva „na podlagi trenutka
plačila“ za evidentiranje predfinanciranja upravičencev kot dolg
do EU), ki se je razrešilo z uvedbo računovodstva na podlagi nastanka
poslovnega dogodka januarja 2005.</i></b></p>
<p>Podpredsednik Siim Kallas, ki je odgovoren za odnose z Računskim
sodiščem je dejal: „Poročilo je pošteno in
uravnoteženo: ugotavlja, da Komisija v svojih upravljalnih sistemih izvaja
jasne izboljšave. Letos sem še posebej zadovoljen s priznanjem
Sodišča o napredku, ki smo ga dosegli pri izvajanju Skupne kmetijske
politike. Seveda je še veliko področij, ki zahtevajo izboljšave.
Zato je Komisija analizirala pomanjkljivosti med našimi sedanjimi praksami
in zahtevami Računskega sodišča, da bi se sporazumeli o
sanacijskih ukrepih, ki jih je treba sprejeti, kjer je potrebno. Da bi to
naredili, potrebujemo sodelovanje nacionalnih in regionalnih uprav, s katerimi
Komisija deli odgovornost upravljanja za približno 80 % sredstev.
Prepričan sem, da se bomo o tem časovnem načrtu sporazumeli pred
koncem leta.“</p>
<p>Sodišče odkrije vse pomembne ali nepomembne napake, ki imajo ali
nimajo finančnega vpliva. Te lahko izhajajo iz zapoznelega plačila ali
pomanjkanja končnih preverjanj glede popolnosti financiranih projektov ali
zaradi napačno izplačanega zneska. Zato so preverjanja dosti bolj
temeljita kot tista, pri zasebnih podjetjih, ki se jih pregleda samo glede
pravilnega vnašanja računovodskih podatkov v računovodske knjige.
Glede te zadnje točke Sodišče meni, da so računovodski
izkazi Komisije popolnoma zanesljivi, in ima samo en pridržek, ki je bil
rešen z uvedbo računovodstva na podlagi nastanka poslovnega dogodka
leta 2005. To pomeni, da so računovodski izkazi izpolnili svoj prvotni
cilj, ki je pokazati bralcu, kako je bil proračun med letom EU porabljen in
kakšno je bilo finančno stanje ob koncu leta.</p>
<p>Sodišče ugotavlja, da je bilo storjenih preveč napak pri
porabi, vendar je veliko napak popravljenih, zlasti ko gre za vračanje
neupravičeno izplačanih zneskov. Na področju SKP se letno vrne
približno 400 milijonov EUR. Komisija je letos na področju strukturnih
skladov sklenila od grških organov zahtevati vračilo približno
518 milijonov EUR zaradi nepravilnega oddajanja javnih naročil v obdobju
med leti 2000 in 2004 (glej <a
href="/rapid/pressReleasesAction.do?reference=IP/05/687&format=HTML&aged=1&language=EN&guiLanguage=en">IP/05/687</a>).
Ker je naloga Sodišča preverjati plačila, ko se ta izvajajo,
metode, ki jih uporablja Sodišče, ne upoštevajo kasnejših
popravkov. Komisija bi seveda želela, da bi Sodišče razsodilo na
podlagi večletnega upravljanja programov.</p>

