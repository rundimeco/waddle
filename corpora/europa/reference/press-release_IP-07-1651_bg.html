<h1>
<a name="Heading4"></a><b>Осъществяване
на подновен
консенсус по
разширяването
</b></h1>
<h2>
<a name="Heading7"></a><b><i>Днес
Комисията
прие
годишния си
стратегически
документ за
политиката
на
разширяване
на ЕС. Той
показва как
се
осъществява
подновеният
консенсус,
приет от
лидерите на
ЕС на тяхна
Среща на
върха през
декември 2006 г.
Внимателно
направляваният
процес на
разширяване
продължи
през 2007 г.
Комисията
също така
преразгледа
постигнатия
напредък на
всяка страна
кандидатка
или
потенциална
страна
кандидатка</i></b><sup><b><a name="fnB1" href="#fn1">[1]</a></b></sup><b><i>.
Комисията
заключи, че е
на лице
постоянен,
макар и
неравномерен
напредък на
Западните
Балкани и
регионът
продължава
да е изправен
пред големи
предизвикателства.
Присъединителният
процес на
Турция
напредва,
въпреки че е
необходимо
да се
подновят
реформите. </i></b></h2>
<p>Разширяването
е един от
най-мощните
политически
инструменти
на ЕС. То
служи на
стратегическите
интереси на
ЕС за
укрепване на
мира и
сигурността,
свободата,
демокрацията
и
предотвратяване
на конфликти.
То допринесе
за
повишаване
на
благоденствието
и
възможностите
за растеж,
както и за
гарантиране
на сигурни
основни
транспортни
и енергийни
пътища.</p>
<p>Подновеният
консенсус по
разширяването,
определен от
Европейския
съвет през
декември 2006 г.,
се основава
на
принципите
на
консолидиране
на
ангажиментите,
справедливи
и строги
условия,
по-добра
комуникация
с
обществеността,
комбиниран  и
със
способността
на ЕС да
приема нови
членове,
Настоящата
програма за
разширяване
обхваща
Западните
Балкани и
Турция. </p>
<p>При
представянето
на докладите
комисарят по
разширяването
Оли Рен заяви:
„ През 2007 г. бе
налице
постоянен, но
неравномерен
напредък в
Западните
Балкани. Все
още се налага
да се
справяме с
големи
предизвикателства
като на
статута на
Косово,
демократичното
развитие на
Сърбия и
изграждането
на
държавността
в Босна и
Херцеговина.
Очаквам, че
през 2008 г.
условията ще
бъдат
изпълнени и
така ще стане
възможно да
осъществим
споразуменията
за
стабилизиране
и асоцииране
с всички
страни в
региона.</p>
<p>„В Турция
демокрацията
взе надмощие
над
политическата
криза. Сега
новият
устрем
трябва да се
използва за
подновяване
на реформите
и за
подобряване
на основните
свободи,
особено
свободата на
словото и
религиозната
свобода, така
че те да
вземат
надмощие във
всички части
на страната и
всички сфери
на живота.“ -
допълни
комисар Рен. </p>
<p>Притегателната
сила на ЕС
допринася за
стабилността
и подкрепя
важни
политически
и
икономически
реформи. От
особено
значение е да
се поддържа
откритостта
и
правдоподобността
на
перспективите
за
присъединяване,
както и
подкрепата
за
разширяването
в
държавите-членки.
</p>
<p>Следователно
комуникацията
е основен
елемент на
политиката
за
разширяване
на ЕС. Важно е
да бъдат чути
гражданите и
да се дава
отговор на
тревогите им
чрез
предоставяне
на ясна и
точна
информация.
Държавите-членки
са в най-добра
позиция да
имат водеща
роля в
предоставянето
на
информация
за
разширяването.
Комисията ще
продължи да
работи
заедно с
Европейския
парламент,
националните,
регионалните
и местните
органи и
гражданското
общество. </p>
<p>Преговорите
за
присъединяване
с <b>Хърватска</b>
напредват
добре и
навлизат в
решителна
фаза. Това
показва на
региона като
цяло, че
европейската
перспектива
е конкретна и
осезаема.
Комисията
очаква
съществен
напредък в
преговорите
по
присъединяване
с Хърватска
през
следващата
година, ако
страната
продължи с
устрем
необходимите
реформи и
изпълнява
условията. </p>
<p>Необходимо
е да се
постигне
яснота
възможно
най-скоро
относно
статута на
Косово<sup><a name="fnB2" href="#fn2">[2]</a></sup>.
Необходима е
устойчиво
разрешение,
което ще
гарантира
демократично
и
мултиетническо
Косово и ще
допринесе за
стабилността
на региона. </p>
<p>По-доброто
управление в
<b>Бивша
югославска
република
Македония</b>,
<b>Албания</b> и
<b>Черна гора</b>,
изграждането
на
държавността
заедно с
местна
отговорност
в Босна и
Херцеговина
и
европейският
курс на
<b>Сърбия</b> са
главните
предизвикателства
за тези
страни през
следващата
година. В
целия регион
е необходимо
да се
напредне в
изграждане
на
съвременни
демокрации и
по-нататъшно
развитие на
политическата
култура на
диалог и
толерантност.
</p>
<p>В началото
на 2008 г.
Комисията ще
отчете
развитието
на нещата и ще
посочи пътя
за следване
съгласно
програмата
на ЕС за
<b>региона на
Западните
Балкани</b>. Ще
бъде
отделено
внимание на
насърчаването
на
контактите
между
народите.
Комисията ще
започне
диалог за
либерализация
на визовия
режим. </p>
<p>През 2007 г.
<b>Турция
</b>преодоля
политическата
криза в пълно
съответствие
с принципите
на
демокрацията.
Сега е
необходимо
Турция да
поднови
устрема в
политическите
си реформи,
особено тези
свързани с
основните
свободи,
както и
усилията си
за спазване
на
международните
си
задължения.
Комисията
очаква
напредък в
преговорите
по
присъединяване
с Турция през
следващата
година. </p>
<hr><p><sup><b><a name="fn1" href="#fnB1">[1]</a></b></sup> Виж
 <a
href="http://europa.eu/rapid/pressReleasesAction.do?reference=MEMO/07/447&format=HTML&aged=0&language=EN&guiLanguage=en"
title="http://europa.eu/rapid/pressReleasesAction.do?reference=MEMO/07/447&format=HTML&aged=0&language=EN&guiLanguage=en">MEMO/07/447</a>
и <a
href="http://europa.eu/rapid/pressReleasesAction.do?reference=MEMO/07/446&format=HTML&aged=0&language=EN&guiLanguage=en"
title="http://europa.eu/rapid/pressReleasesAction.do?reference=MEMO/07/446&format=HTML&aged=0&language=EN&guiLanguage=en">MEMO/07/446</a><br><sup><b><a name="fn2" href="#fnB2">[2]</a></b></sup>
Съгласно
Резолюция 1244
на Съвета за
сигурност на
ООН</p>


