<h1>
<a name="Heading4"></a><b>Toll: komisjon teeb ettepaneku lihtsustatud
päritolureeglite kasutuselevõtuks</b></h1>
<p><b><i>Komisjon on vastu võtnud strateegia uute lihtsustatud
päritolureeglite kehtestamiseks ELi ja teatavate kolmandate riikide
vahelises sooduskaubanduses. Päritolureeglid, millega määratakse
kindlaks kaubad, mille suhtes võib sooduskaubanduse kokkulepete alusel
kohaldada madalamaid tollimaksumäärasid, on praegu liiga keerulised
ning võimaldavad väärtarvitust. Komisjon soovitab kaupade
algupära määramisel asendada praegused päritolureeglid
ühtse lisandväärtuse meetodiga, mis oleks selgem ja
hõlpsamini arendatav. Komisjon kavatseb ka parandada süsteemi
juhtimist ja juurutada seireprogrammi. Muudatused tehakse seadusandlike meetmete
abil. Esimese meetme alast  tööd alustatakse kohe. </i></b></p>
<p>„Mul on väga hea meel, et komisjon on vastu võtnud raamistiku
keeruliste tollivaldkonna päritolureeglite lihtsustamiseks ja nende
hõlpsamini arendatavaks tegemiseks, “ ütles maksukorralduse ja
tollivaldkonna volinik Lászl&#243; Kovács. „Nende uute reeglite
alusel saavad arengumaad tariifsetest soodustustest rohkem kasu. Kavandatud uued
reeglid oleksid samuti kasulikud nii kaubandusettevõtjatele kui ka
tolliasutustele“.</p>
<p>Kauplemise sooduskorra eesmärk on tollimaksude kaotamise või
alandamise kaudu suurendada kaubavahetust ja hõlbustada arengumaade toodete
pääsu hõlbustamiseks ühenduse turule. Päritolureeglite
ülesandeks on tagada, et tollisoodustusi kohaldatakse toodete suhtes, mis
pärinevad riigist (st on seal „täielikult saadud või
toodetud“ või „olulisel määral
töödeldud“), millele on antud soodustused, kuid praegu on
nimetatud reegleid liiga palju, need on keerulised ja paindumatud ning
võimaldavad väärkasutust. Seepärast nähakse komisjoni
teatisega ette järgmised kavad kehtivate reeglite asjakohaseks
lihtsustamiseks ja leebemaks muutmiseks:</p>
<ul>
<li>kehtestada selliste kaupade, mis ei ole täielikult mingis riigis saadud
või toodetud, päritolu kindlaksmääramiseks ühtne
piiriülene kriteerium, mis edaspidise mõju hindamise alusel
põhineb asjaomases soodustatud riigis (või vastavalt vajadusele
piirkondlikus rühmas) tekkinud teatava lisandväärtuse
künnisel.</li>
<li>tasakaalustada ettevõtjate ja ametiasutuste õigused ja kohustused.
Eeskätt tuleks praegune eksportija allkirjastatud ja vaatlusaluse riigi
pädeva asutuse templiga sertifikaadi kaudu päritolu tõendamise
süsteem asendada registreeritud eksportijate päritoluteatisega;</li>
<li>töötada välja vahendid, mis tagavad, et soodustatud riigid
täidaksid oma kohustusi. Siia kuuluvad meetmed hindamise, teabevahetuse,
koolituse ja tehnilise abi parandamiseks, et toetada ühenduse ja
soodustatud partnerite vahelist koostööd, samuti kohustuste
täitmise perioodilise järelevalve süsteem.</li></ul><p>2004.
aastal peetud avalikul arutelul osalenud huvirühmad toetasid vajadust
lihtsustada päritolureegleid – vt:</p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>Kauplemise sooduskorra päritolureeglite teatise kohta vt:</p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Vt ka <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

