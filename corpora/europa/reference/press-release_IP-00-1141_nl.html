<H3>
<P><B>Instellingen voor bedrijfspensioenvoorziening: de Commissie dient een richtlijnvoorstel in</B></H3>
<P><I><B>De Europese Commissie heeft een voorstel voor een richtlijn ingediend met betrekking tot instellingen voor bedrijfspensioenvoorziening (pensioenfondsen). Het betreft een regelgevingskader voor toezicht dat de rechten van toekomstige gepensioneerden een hoog beschermingsniveau moet garanderen. Het voorstel moet er tevens voor zorgen dat de pensioeninstellingen voldoende vrijheid genieten om een effici</B></I><I><B>ënt beleggingsbeleid te kunnen ontwikkelen: zij moeten voldoende in aandelen kunnen beleggen, welke op lange termijn gewoonlijk een goed rendement opleveren zodat de pensioentoezeggingen kunnen worden gekoppeld aan de groei van de productiviteit en van de re</B></I><I><B>ële economie. De pensioeninstellingen zullen in dit verband kunnen profiteren van de grotere diepte en liquiditeit van de kapitaalmarkten als gevolg van de invoering van de euro, en aldus de doelmatigheid en veiligheid van hun beleggingen kunnen verbeteren. Tenslotte beoogt het richtlijnvoorstel een in een bepaalde lidstaat gevestigde pensioeninstelling toe te staan de pensioenregelingen van in andere lidstaten gevestigde ondernemingen te beheren. Dit voorstel, dat deel uitmaakt van het Actieplan voor de totstandbrenging van een interne markt voor financi</B></I><I><B>ële diensten in 2005 (zie IP/00/556), is opgesteld naar aanleiding van het verzoek van de Europese Raad van Lissabon van maart 2000 om de maatregelen ter vergemakkelijking van </B></I><I><B>« een geslaagde participatie van alle beleggers in een ge</B></I><I><B>ïntegreerde markt waarbij belemmeringen voor beleggingen in pensioenfondsen worden weggenomen </B></I><I><B>» versneld ten uitvoer te leggen.</B></I>
<P>«De instellingen voor bedrijfspensioenvoorziening spelen een voorname rol bij de bevordering van de sociale samenhang in veel lidstaten en bij de financiering van de Europese economie» verklaarde Frits Bolkestein, lid van de Commissie voor de interne markt. «Gezien de veroudering van de bevolking van de Unie is het noodzakelijk dat zij zo veilig en efficiënt mogelijk kunnen functioneren. De veiligheid van de pensioenen is van het grootste belang: de rechten van toekomstige gepensioneerden moeten door strikte prudentiële regels worden beschermd. Er moet evenwel ook aandacht worden besteed aan de pensioenkosten. Voorkomen moet worden dat de uitkeringen te duur zijn als gevolg van laag rendement of buitensporige administratieve formaliteiten. Het concurrentievermogen van ondernemingen zou worden aangetast, het zou moeilijker zijn om pensioenregelingen kostendekkend te houden en gepensioneerden zouden uiteindelijk lagere uitkeringen kunnen ontvangen. Dit voorstel voor een richtlijn is derhalve bedoeld om zowel de veiligheid als de betaalbaarheid van de bedrijfspensioenvoorzieningen te waarborgen».
<P>De Europese Raad van Lissabon heeft nogmaals gewezen op de noodzaak om de interne markt te voltooien en volledig operationeel te maken. Vooral de totstandbrenging van stabiele, doeltreffende en geïntegreerde financiële markten moet worden versneld: doordat zij de spaarders zoveel mogelijk bescherming  bieden en betere allocatie van kapitaal te bevorderen dragen deze markten in belangrijke mate bij aan groei en werkgelegenheid.
<P>Daarom hebben de staatshoofden en regeringsleiders opgeroepen om het Actieplan voor financiële diensten van de Commissie vóór 2005 volledig ten uitvoer te leggen. De vaststelling van een specifiek communautair regelgevingskader voor instellingen voor bedrijfspensioenvoorziening (IBPV's) vormt een centraal onderdeel van dit plan.
<P>Deze instellingen (pensioenfondsen), die ongeveer 25% van de beroepsbevolking van de Unie omvatten en activa beheren met een waarde van 2.300 miljard euro, moeten de voordelen van de interne markt ten volle en zonder onnodige beperkingen kunnen benutten. Dit was reeds de leidraad van de mededeling over aanvullende pensioenen, door de Commissie op 11 mei 1999 gepubliceerd (zie IP/99/328), waarin dit voorstel voor een richtlijn werd aangekondigd.
<P><B>De tweeledige doelstelling van veiligheid en betaalbaarheid</B>
<P>Het is van cruciaal belang dat de bestaansmiddelen van de toekomstige gepensioneerden een zeer hoog beschermingsniveau wordt geboden. Maar de IBPV's moeten tevens efficiënt kunnen opereren, met name op het gebied van beleggingen en grensoverschrijdende activiteiten. Een stijging van het rendement kan, zelfs indien beperkt, op lange termijn de kosten van de uitkeringen aanzienlijk verlagen. Een gebrek aan efficiëntie verhoogt de kosten van het pensioensparen hetgeen nadelig is voor het concurrentievermogen van de ondernemingen en het financiële evenwicht van de pensioenregelingen.
<P>Het richtlijnvoorstel bevat derhalve drie reeksen voorschriften, bedoeld om zowel de veiligheid als de betaalbaarheid te garanderen:
<UL><P><B>1. Strenge toezichtregels om de uitkeringsgerechtigden te beschermen</B>
<P>IBPV's moeten aan nauw omschreven voorwaarden voor de uitoefening van hun activiteiten worden onderworpen. De deelnemers en uitkeringsgerechtigden moeten adequaat worden voorgelicht over de bepalingen van het pensioenstelsel, de financiële situatie van de instelling en hun rechten. De pensioentoezeggingen moeten voorzichtig worden berekend en er moeten op de balans voldoende activa tegenover staan. Wanneer de instellingen een financiële garantie bieden moeten zij eigen vermogen aanhouden. Tenslotte is het van belang dat de toezichtautoriteiten over alle noodzakelijke bevoegdheden beschikken om een adequaat toezicht te houden op de IBPV's die onder hun verantwoordelijkheid vallen.
<P><B>2. Beleggingsvoorschriften die zijn afgestemd op de kenmerken van  IBPV</B><B>'s en op een effici</B><B>ënt beheer van spaargelden</B>
<P>IBPV's investeren op zeer lange termijn (enkele tientallen jaren). Zij ontvangen hun bijdragen regelmatig en kunnen daardoor de uitkeringen die zij moeten verrichten gemakkelijk voorzien. 
<P>Deze kenmerken rechtvaardigen dat IBPV's voldoende vrijheid wordt gelaten om het beleggingsbeleid te kiezen dat het meest geschikt is voor de verplichtingen die zij op zich hebben genomen. Het voorstel bepaalt dat met dit beleid in ieder geval op permanente basis een goede diversificatie van de activa moet worden nagestreefd. Verder wordt bepaald dat beleggingen in aandelen die traditioneel een hoog rendement en een lage volatiliteit op de lange termijn bieden, alsook in risicokapitaal niet te zeer moeten worden belemmerd. Dankzij dergelijke beleggingen kunnen de pensioenverplichtingen worden gekoppeld aan de groei van de productiviteit en van de reële economie. Zij kunnen op hun beurt op lange termijn bijdragen tot een betere financiering van de economie en een sterkere groei in de Unie.
<P>Volgens dit voorstel staat het de lidstaten vrij de IBPV's in hun rechtsgebied aan meer uitvoerige beleggingsvoorschriften te onderwerpen, maar moeten zij in ieder geval deze instellingen toestaan ten minste 70% van hun technische voorzieningen of hun portefeuille in aandelen en obligaties te beleggen en ten minste 30% in andere valuta's dan de valuta waarin hun pensioenverplichtingen zijn uitgedrukt. Tenslotte moet het voorstel IBPV's het recht verlenen een beroep te doen op iedere beheerder of bewaarder die in een lidstaat naar behoren is erkend.
<P>3. <B>Regels die een grensoverschrijdend beheer van bedrijfspensioenvoorzieningen mogelijk maken</B>
<P>Tot dusverre opereren aanbieders van pensioenvoorzieningen voornamelijk in de lidstaat waar zij zijn gevestigd. Een onderneming die in de 15 lidstaten actief is moet derhalve een beroep doen op de diensten van 15 verschillende aanbieders. Voor een multinationale onderneming kost dit ongeveer 40 miljoen euro per jaar. Er zouden aanzienlijke schaalvoordelen kunnen worden bereikt indien een enkele IBPV de verschillende regelingen van een zelfde onderneming zou kunnen beheren. Hiervoor is de wederzijdse erkenning van de toezichtregels noodzakelijk die in de lidstaten van kracht zijn, wat één van de centrale doelstellingen van dit voorstel is. Een IBPV moet de pensioenregelingen van in andere lidstaten gevestigde ondernemingen kunnen beheren waarbij zij de toezichtregelgeving toepast van de lidstaat waar zij gevestigd is (toezicht door het land van herkomst). Wat de sociale en arbeidswetgeving betreft die niet onder dit voorstel valt blijven de voorschriften van het land waar de onderneming gevestigd is van toepassing (regelgeving van het land van ontvangst). De  goedkeuring van dit voorstel voor een richtlijn vormt derhalve een eerste stap in de richting van de opheffing van de belemmeringen die momenteel een grensoverschrijdend beheer in de weg staan. Deze zou moeten worden aangevuld met een doeltreffende fiscale coördinatie. De Commissie is voornemens in 2001 een globale methode voor te leggen om de problemen met betrekking tot de belastingheffing op pensioenfondsen aan te pakken.
</UL><P><B>De inachtneming van de bevoegdheden van de lidstaten op het gebied van sociale bescherming en pensioenstelsels</B>
<P>De organisatie van de sociale bescherming en de pensioenstelsels valt onder de uitsluitende bevoegdheid van de lidstaten. De keuze tussen omslag- en kapitaaldekkingsstelsel, het eventuele evenwicht tussen deze stelsels en de mogelijke ontwikkeling van de een of andere vorm van pensioensparen zijn beslissingen die volledig aan de lidstaten worden overgelaten.
<P>Het richtlijnvoorstel brengt hierin geen enkele verandering. Het heeft louter ten doel de interne markt volledig tot ontplooiing te laten komen, allereerst ten behoeve van de toekomstige gepensioneerden, waarbij de nationale bevoegdheden volledig worden gerespecteerd. Toch zal een samenhangend communautair wetgevingskader dat de veiligheid en doeltreffendheid van de IBPV's verbetert en hen in staat stelt ten volle van de interne markt en de euro te profiteren, gunstig zijn voor de lidstaten die de rol van de bedrijfspensioenregelingen in hun pensioenstelsel willen uitbreiden (zie ook IP/00/1143 over de mededeling "Veilige en houdbare pensioenen").
<P>Het richtlijnvoorstel zal aan de Raad en het Parlement worden voorgelegd met het oog op goedkeuring via de medebeslissingsprocedure. In het Actieplan voor financiële diensten wordt in de loop van 2002 goedkeuring verwacht.
<P>De volledige tekst van het voorstel is beschikbaar op de internetsite Europa:
<P><A HREF="http://ec.europa.eu/internal_market">http://ec.europa.eu/internal_market</A>
