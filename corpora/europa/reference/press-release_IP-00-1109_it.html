<H3>
<P><B>La Commissione propone una revisione del mercato dello zucchero</B></H3>
<P><I><B>La Commissione europea ha adottato oggi una proposta di modifica dell'organizzazione di mercato dello zucchero. Per far fronte a problemi quali la sovrapproduzione e le forti restrizioni alle esportazioni sovvenzionate stabilite dall'OMC, la Commissione propone di ridurre definitivamente la quota di produzione di 115 000 tonnellate all'anno, di abolire la compensazione delle spese di magazzinaggio per i produttori e di semplificare l'organizzazione di mercato riformulando il regolamento di base e abrogando le disposizioni caduche. Il regime delle quote, il contributo dei produttori al finanziamento delle restituzioni all'esportazione e il regime preferenziale speciale di importazione dello zucchero dai paesi ACP e dall'India saranno temporaneamente mantenuti fino alla campagna di commercializzazione 2002/03. Soltanto allora, sulla base di studi e in funzione della situazione finanziaria, la Commissione decider</B></I><I><B>à se procedere ad un cambiamento pi</B></I><I><B>ù radicale.</B></I>
<P>Commentando la proposta, il Commissario per l'agricoltura, lo sviluppo rurale e la pesca Franz Fischler ha affermato: "Questa modifica semplifica il regime delle quote, potenzia la competitività e garantisce che i prezzi reali dello zucchero continueranno a scendere, lasciandoci il tempo necessario per esaminare in maniera approfondita tutte le alternative al regime delle quote. Nel 2002 si potrà così attuare una riforma del settore dello zucchero più radicale; per allora avremo infatti effettuato studi sulla concorrenza nell'industria alimentare e sulle ripercussioni dei cambiamenti nel regime delle quote sui consumatori, sul mercato dello zucchero e sulle colture concorrenti." 
<P><B>I punti salienti della proposta</B>
<P><B>I.</B><B> Dal 1</B><B>° luglio 2001 al 30 giugno 2003</B>
<UL><P><B>Mantenimento del sistema delle quote di produzione per due anni</B>
</UL><P>Non disponendo di un'analisi esauriente delle ripercussioni del regime delle quote sui consumatori e sulla concorrenza e considerate le limitazioni finanziarie, la Commissione propone di mantenere per due anni, fino alla campagna 2002/03, un regime di quote modificato. La proposta della Commissione prevede il congelamento dei prezzi istituzionali dello zucchero e il mantenimento del sistema di contributi alla produzione per finanziare le restituzioni all'esportazione<sup><a name="file.tmp_Ref_1"><a href="#file.tmp_Foot_1">(1)</a></a></sup>.
<UL><P>Sono state tuttavia introdotte alcune <B>modifiche sostanziali</B>.
<UL><P><LI>Riduzione definitiva del livello delle quote di 115 000 tonnellate, pari al 50% dell'eccedenza strutturale stabilita dal GATT. Tale riduzione verrà applicata a tutte le quote nazionali (zucchero A e B, isoglucosio e inulina)<I><B>,</B></I> utilizzando l'attuale meccanismo di riduzione delle quote definito nel regolamento di base. Tale strumento, inteso a ridurre annualmente le quote tramite la procedura del comitato di gestione al fine di rispettare gli impegni dell'OMC, verrà mantenuto in funzione della produzione, del consumo, delle scorte e delle importazioni. 
<P><LI>Abolizione della compensazione delle spese di magazzinaggio, che servono a neutralizzare i costi del magazzinaggio durante la campagna di commercializzazione. Questa misura, oltre a consentire un risparmio di 300 milioni annui a livello delle spese del FEAOG, potenzierà la concorrenza a vantaggio degli scambi commerciali, dell'industria dello zucchero e dei consumatori. Verrà abolita anche la disposizione che consente il riporto dello zucchero non incluso nelle quote (zucchero C) alle campagne successive per ottenere la compensazione delle spese di magazzinaggio. Tale pratica, che incentiva la produzione di zucchero C, non risponde più alla finalità originaria.
<P><LI>Eliminazione dell'obbligo, oneroso per i produttori, di detenere una scorta minima (attualmente pari al 3%).
<P><LI>In futuro il contributo alla produzione sarà interamente destinato a finanziare l'aiuto speciale a favore dell'industria chimica; questo aiuto, che mira ad incoraggiare l'utilizzazione dello zucchero da parte dell'industria chimica, attualmente è solo in parte finanziato dall'industria.
<UL><P><B>Mantenimento del regime preferenziale per i paesi ACP</B>
</UL><P>La proposta prevede il mantenimento del regime preferenziale speciale di importazione dai paesi ACP, dall'India e da alcuni altri paesi. In tal modo si consegue la duplice finalità di garantire l'approvvigionamento delle raffinerie comunitarie per i quantitativi non coperti dalla produzione dell'Unione e di rispettare gli obblighi derivanti dal protocollo 3, allegato IV, dell'accordo di Cotonou e dall'accordo con l'India<sup><a name="file.tmp_Ref_2"><a href="#file.tmp_Foot_2">(2)</a></a></sup>. A tale scopo verrà presentata al Consiglio una raccomandazione che autorizzi la Commissione ad avviare i negoziati per mantenere il regime attuale.
<UL><P><B>Semplificazione sostanziale delle norme</B>
</UL><P>La proposta rappresenta l'occasione per aggiornare la legislazione in vigore riformulando il regolamento di base e abrogando le disposizioni caduche, in linea con la politica di semplificazione perseguita dalla Commissione.
</UL></UL><P><B>II.</B><B> Il regime dello zucchero dopo il 1</B><B>° luglio 2003</B>
<P>La Commissione effettuerà studi intesi a valutare la concorrenza nei principali settori alimentari e il nesso con il sistema di sostegno alla produzione primaria. Occorre inoltre esaminare come i cambiamenti di prezzo possono essere trasferiti da un settore all'altro (principio della trasferibilità) e i motivi del divario tra i prezzi alla produzione e i prezzi al consumo. Entro il 1° luglio 2002 verrà inoltre studiata la ripercussione della continuazione o dell'abolizione delle quote sullo zucchero e su altre colture concorrenti, nonché il relativo impatto socioeconomico. Queste analisi costituiranno il fondamento delle proposte della Commissione relative all'organizzazione del mercato dello zucchero a partire dal 1° luglio 2003, proposte che dovranno tener conto anche degli sviluppi dei negoziati dell'OMC, del processo di allargamento e della situazione del bilancio della politica agricola comune.
<P><B>Contesto</B>
<UL><P><B>1.</B><B> L'impatto sui consumatori</B>
</UL><P>Il prezzo istituzionale dello zucchero ha un'incidenza minima o nulla sui prezzi al consumo.
<UL><P><LI>I prezzi dei prodotti trasformati - la forma in cui lo zucchero è consumato principalmente nell'UE (più del 70% del consumo) - di fatto non risentono del prezzo dello zucchero, dal momento che la sua percentuale nel prezzo dei prodotti trasformati (attualmente del 5%) è in calo continuo.
<P><LI>Il prezzo al consumo dello zucchero è aumentato molto più lentamente rispetto all'indice globale dei prezzi al consumo (IPC). 
</UL><P><B>2.</B><B> La proposta: situazione attuale e alternative</B>
<UL><P>La riforma va inserita nel contesto delle misure finanziarie restrittive decise a Berlino per il periodo 2000-2006, del recente accordo di Cotonou con i paesi ACP e dei negoziati OMC sugli scambi attualmente in corso. Un altro fattore critico è  rappresentato dalla situazione sul mercato mondiale dello zucchero, in cui i prezzi sono scesi al di sotto del 50% dei livelli del 1995<sup><a name="file.tmp_Ref_3"><a href="#file.tmp_Foot_3">(3)</a></a></sup>. Nonostante alcuni recenti miglioramenti, la situazione del mercato mondiale rimane instabile. 
<P>La Commissione ha esaminato varie alternative, tenendo presente alcune critiche e limitazioni. Se l'applicazione del modello di Agenda 2000 (riduzione dei prezzi d'intervento e compensazione parziale) avrebbe assicurato maggiore coerenza con i regimi applicabili ad altri seminativi e in certa misura ridotto l'onere per i consumatori, questa possibilità è stata esclusa a motivo delle forti ripercussioni sul bilancio. Una riduzione dei prezzi del 25%, necessaria per avere un effetto reale sulla produzione, associata ad una compensazione del 50% a favore dei produttori, avrebbe infatti comportato un costo diretto aggiuntivo di 1125 milioni di euro non previsto dal bilancio. Una riduzione dei prezzi del 25% avrebbe inoltre rappresentato per i paesi ACP una perdita di reddito di 250 milioni di euro, sotto forma delle garanzie di cui essi beneficiano nel regime attuale.
<UL><P><B>3.</B><B> Come funziona il regime dello zucchero</B>
</UL><P>L'organizzazione comune del mercato dello zucchero, disciplinata dal regolamento (CE) n. 2038/1993, è incentrata principalmente sulle norme relative ai prezzi, alle quote, agli scambi con i paesi terzi e all'autofinanziamento. Il regime attuale è applicabile fino al 1° luglio 2001.Il Consiglio, previo parere del Parlamento, dovrà adottare una decisione entro il 31 dicembre 2000.
<P>Il sostegno comunitario al settore prevede un prezzo minimo per lo zucchero di barbabietola, che i produttori di zucchero devono pagare ai bieticoltori comunitari, e un prezzo d'intervento per lo zucchero al quale gli organismi preposti pagano tutto lo zucchero conferito dai produttori comunitari. Questi prezzi, fissati annualmente dal Consiglio su proposta della Commissione, sono ora congelati dalla campagna 1984/1985.
<P>Le norme relative agli scambi con i paesi terzi comportano l'applicazione di dazi all'importazione per lo zucchero proveniente dai paesi terzi e il pagamento di restituzioni sullo zucchero esportato dalla Comunità verso tali paesi. Questo sistema è basato sulla differenza di prezzo tra il mercato internazionale e il mercato comunitario, che attualmente è piuttosto consistente.
<P>L'organizzazione di mercato è caratterizzata da un rigoroso controllo della produzione, che beneficia di prezzi garantiti mediante quote fissate per ciascun paese e per ciascuno stabilimento. Tali quote (A e B) corrispondono, rispettivamente, alla domanda del mercato interno e all'esportazione delle eccedenze di produzione delle quote che beneficiano delle restituzioni all'esportazione. La produzione può superare la somma delle quote A e B (il cosiddetto zucchero C, che non beneficia delle restituzioni all'esportazione).
<P>Le esportazioni dello zucchero compreso nelle quote possono essere di due tipi. Le importazioni dai paesi ACP e dall'India nell'UE, che si svolgono secondo gli accordi preferenziali a prezzi comunitari garantiti, possono essere riesportate con finanziamenti del bilancio UE. Le esportazioni nette sono invece sovvenzionate da un sistema di contributi alla produzione interamente a carico dei bieticoltori e dell'industria dello zucchero.
<P>L'organizzazione di mercato ha conseguito molti degli obiettivi prefissati. Il mercato interno è stato regolarmente rifornito di zucchero bianco e l'onere finanziario del bilancio è stato alleviato dal sistema di autofinanziamento. I bieticoltori hanno ricevuto un reddito stabile in un settore caratterizzato da una forte instabilità dei prezzi sui mercati mondiali. Benché la possibilità sia prevista, dal 1986 non è stato fatto ricorso all'intervento grazie alla flessibilità del regime in vigore che consente di adeguare la produzione in funzione dei prezzi del mercato, del consumo interno e delle importazioni. Infine, i paesi ACP beneficiano di vantaggi economici rilevanti grazie ai prezzi garantiti delle esportazioni preferenziali di zucchero nell'UE, più elevati rispetto ai prezzi del mercato mondiale.
</UL><P><B>Allegati</B>
<P>Tabella 1 - Produzione di zucchero che beneficia della garanzia comunitaria e consumo nell'UE
<P>Diagramma 1 - Produzione di zucchero, consumo, scorte e prezzi a livello mondiale
<P>Diagramma 2 - Esportazioni annuali di zucchero 1990/1999 (mondiali) 
<P>Diagramma 3/Tabella 2 - Esportazioni annuali di zucchero 1990/1999 (principali esportatori)
<P>Tabella 3 - Quote di produzione nel settore dello zucchero per i diversi Stati membri
<P>Table 1</P><P><TABLE BORDER WIDTH=80%><TR><TD>
<P><B>Table 1 - Sugar production under Community guarantee and consumption in the EU</B></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD><B>1995/96</B></TD><TD><B>1996/97</B></TD><TD><B>1997/98</B></TD><TD><B>1998/99</B></TD><TD><B>1999/00</B></TD><TD><B>2000/01 (1)</B></TD></TR><TR><TD><B>1.</B></TD><TD><B>Quotas set</B></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD>(a) A sugar quotas </TD><TD>11.983</TD><TD>11.983</TD><TD>11.983</TD><TD>11.983</TD><TD>11.983</TD><TD>11.983</TD></TR><TR><TD></TD><TD>(b) B sugar quotas</TD><TD>2.609</TD><TD>2.609</TD><TD>2.609</TD><TD>2.609</TD><TD>2.609</TD><TD>2.609</TD></TR><TR><TD></TD><TD>(C) A + B sugar quotas</TD><TD><B>14.592</B></TD><TD><B>14.592</B></TD><TD><B>14.592</B></TD><TD><B>14.592</B></TD><TD><B>14.592</B></TD><TD><B>14.592</B></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>2.</B></TD><TD><B>Production achieved</B></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD>(a) A sugar </TD><TD>11.722</TD><TD>11.715</TD><TD>11.786</TD><TD>11.739</TD><TD>11.766</TD><TD>11.836</TD></TR><TR><TD></TD><TD>(b) B sugar </TD><TD>2.406</TD><TD>2.449</TD><TD>2.554</TD><TD>2.479</TD><TD>2.530</TD><TD>2.555</TD></TR><TR><TD></TD><TD>(C) A + B sugar </TD><TD><B>14.128</B></TD><TD><B>14.164</B></TD><TD><B>14.340</B></TD><TD><B>14.218</B></TD><TD><B>14.296</B></TD><TD><B>14.391</B></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>3.</B></TD><TD><B>Consumption</B></TD><TD><B>12.432</B></TD><TD><B>12.675</B></TD><TD><B>12.733</B></TD><TD><B>12.660</B></TD><TD><B>12.800</B></TD><TD><B>12.800</B></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>4.</B></TD><TD><B>Balance (2-3)</B></TD><TD><B>1.696</B></TD><TD><B>1.489</B></TD><TD><B>1.607</B></TD><TD><B>1.558</B></TD><TD><B>1.496</B></TD><TD><B>1.591</B></TD></TR></TABLE>
<P>Table 2 </P><P><TABLE BORDER WIDTH=80%><TR><TD>
<P><B>Table 2 - Annual sugar exports 1990/1999 (Major exporters)</B></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>ORIGIN</B></TD><TD><B>1990</B></TD><TD><B>%</B></TD><TD><B>1991</B></TD><TD><B>1992</B></TD><TD><B>1993</B></TD><TD><B>1994</B></TD><TD><B>1995</B></TD><TD><B>1996</B></TD><TD><B>1997</B></TD><TD><B>1998</B></TD><TD><B>1999</B></TD><TD><B>%</B></TD></TR><TR><TD>WORLD</TD><TD>28.469</TD><TD>100</TD><TD>27.262</TD><TD>31.832</TD><TD>29.303</TD><TD>30.136</TD><TD>34.735</TD><TD>35.422</TD><TD>37.021</TD><TD>37.263</TD><TD>39.487</TD><TD>100</TD></TR><TR><TD>E.U.</TD><TD>5.353</TD><TD>18,8</TD><TD>4.862</TD><TD>4.983</TD><TD>5.832</TD><TD>5.097</TD><TD>5.414</TD><TD>4.209</TD><TD>5.152</TD><TD>6.357</TD><TD>5.111</TD><TD>12,9</TD></TR><TR><TD>BRAZIL</TD><TD>1.640</TD><TD>5,8</TD><TD>1.614</TD><TD>2.273</TD><TD>3.008</TD><TD>3.616</TD><TD>6.299</TD><TD>5.309</TD><TD>6.586</TD><TD>8.675</TD><TD>12.467</TD><TD>31,6</TD></TR><TR><TD>AUSTRALIA</TD><TD>3.069</TD><TD>10,8</TD><TD>2.456</TD><TD>2.907</TD><TD>3.445</TD><TD>4.506</TD><TD>4.594</TD><TD>4.288</TD><TD>4.462</TD><TD>4.691</TD><TD>4.185</TD><TD>10,6</TD></TR><TR><TD>THAILAND</TD><TD>2.496</TD><TD>8,8</TD><TD>2.863</TD><TD>3.719</TD><TD>2.401</TD><TD>2.720</TD><TD>3.887</TD><TD>4.628</TD><TD>4.317</TD><TD>2.444</TD><TD>3.430</TD><TD>8,7</TD></TR></TABLE>
<P>Table 3 </P><P><TABLE BORDER WIDTH=80%><TR><TD>
<P><B>BASIC PRODUCTION QUOTAS IN THE SUGAR SECTOR (UE 15)</B></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD>REGION</TD><TD>SUGAR (1)</TD><TD></TD><TD>ISOGLUCOSE (2)</TD><TD></TD><TD>INULIN SYRUP (2)</TD><TD></TD></TR><TR><TD></TD><TD>A QUOTAS</TD><TD>B QUOTAS</TD><TD>A QUOTAS</TD><TD>B QUOTAS</TD><TD>A QUOTAS</TD><TD>B QUOTAS</TD></TR><TR><TD>Denmark</TD><TD>328.000,0</TD><TD>96.629,3</TD><TD>-</TD><TD>-</TD><TD>-</TD><TD>-</TD></TR><TR><TD>Germany (ex GFR)</TD><TD>1.990.000,0</TD><TD>612.312,9</TD><TD>28.882,0</TD><TD>6.802,0</TD><TD>-</TD><TD>-</TD></TR><TR><TD>Germany (ex GDR)</TD><TD>647.703,0</TD><TD>199.297,0</TD><TD>-</TD><TD>-</TD><TD>-</TD><TD>-</TD></TR><TR><TD>Greece</TD><TD>290.000,0</TD><TD>29.000,0</TD><TD>10.522,0</TD><TD>2.478,0</TD><TD>-</TD><TD>-</TD></TR><TR><TD>Spain</TD><TD>960.000,0</TD><TD>40.000,0</TD><TD>75.000,0</TD><TD>8.000,0</TD><TD>-</TD><TD>-</TD></TR><TR><TD>France (metropolitan)</TD><TD>2.530.000,0</TD><TD>759.232,8</TD><TD>15.887,0</TD><TD>4.135,0</TD><TD>19.991,0</TD><TD>4.708,0</TD></TR><TR><TD>French Overseas dep.</TD><TD>466.000,0</TD><TD>46.600,0</TD><TD>-</TD><TD>-</TD><TD>-</TD><TD>-</TD></TR><TR><TD>Ireland</TD><TD>182.000,0</TD><TD>18.200,0</TD><TD>-</TD><TD>-</TD><TD>-</TD><TD>-</TD></TR><TR><TD>Italy</TD><TD>1.320.000,0</TD><TD>248.250,0</TD><TD>16.569,0</TD><TD>3.902,0</TD><TD>-</TD><TD>-</TD></TR><TR><TD>Netherlands</TD><TD>690.000,0</TD><TD>182.000,0</TD><TD>7.426,0</TD><TD>1.749,0</TD><TD>65.994,0</TD><TD>15.542,0</TD></TR><TR><TD>Austria</TD><TD>316.529,0</TD><TD>73.881,0</TD><TD>-</TD><TD>-</TD><TD>-</TD><TD>-</TD></TR><TR><TD>Portugal (mainland)</TD><TD>63.636,4</TD><TD>6.363,6</TD><TD>8.093,9</TD><TD>1.906,1</TD><TD>-</TD><TD>-</TD></TR><TR><TD>The autonomous region of the Azores</TD><TD>9.090,9</TD><TD>909,1</TD><TD>-</TD><TD>-</TD><TD>-</TD><TD>-</TD></TR><TR><TD>Finland</TD><TD>133.433,0</TD><TD>13.343,0</TD><TD>10.845,0</TD><TD>1.085,0</TD><TD>-</TD><TD>-</TD></TR><TR><TD>Sweden</TD><TD>336.364,0</TD><TD>33.636,0</TD><TD>-</TD><TD>-</TD><TD>-</TD><TD>-</TD></TR><TR><TD>Belgium/Luxembourg/Economic Union</TD><TD>680.000,0</TD><TD>146.000,0</TD><TD>56.667,0</TD><TD>15.583,0</TD><TD>175.577,0</TD><TD>41.348,0</TD></TR><TR><TD>United Kingdom</TD><TD>1.040.000,0</TD><TD>104.000,0</TD><TD>21.696,0</TD><TD>5.787,0</TD><TD>-</TD><TD>-</TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>TOTAL</B></TD><TD><B>11.982.756,3</B></TD><TD><B>2.609.654,7</B></TD><TD><B>251.587,9</B></TD><TD><B>51.427,1</B></TD><TD><B>261.562,0</B></TD><TD><B>61.598,0</B></TD></TR></TABLE><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B>I contributi finanziari dei produttori (sotto forma di contributi alla produzione) coprono i costi derivanti dalle esportazioni delle eccedenze della produzione UE (principalmente sotto forma di restituzioni all'esportazione).</B></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B>L'UE si </B></SUP><SUP><B>è impegnata ad importare ogni anno 1,3 milioni di tonnellate di zucchero dai paesi ACP e  50 000 tonnellate di zucchero dall'India a prezzi UE.</B></SUP><p><sup><a name="file.tmp_Foot_3"><a href="#file.tmp_Ref_3">(3)</a></a></sup><SUP><B>A causa dell'aumento considerevole della produzione nell'America meridionale, mentre la produzione e le esportazioni dell'UE sono rimaste stabili.</B></SUP>
