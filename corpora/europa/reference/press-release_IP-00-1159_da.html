<H3>
<P><B>Kommissionen bet</B><B>ænkelig ved partnerskab mellem Austrian Airlines og Lufthansa / SAS</B></H3>
<P><I><B>Europa-Kommissionen har meddelt Austrian Airlines (AuA) og to af selskabets partnere i STAR Alliance, Lufthansa og SAS, at den n</B></I><I><B>ærer alvorlige bet</B></I><I><B>ænkeligheder ved de samarbejdsaftaler, de indgik for nylig. Aftalerne vil i deres nuv</B></I><I><B>ærende form udelukke konkurrence p</B></I><I><B>å en lang r</B></I><I><B>ække ruter mellem </B></I><I><B>Østrig og Tyskland, og der er lignende bet</B></I><I><B>ænkelighed ved situationen p</B></I><I><B>å markedet for flyrejser mellem Norden og </B></I><I><B>Østrig.</B></I>
<P>I december 1999 anmeldte AuA og Lufthansa på den ene side og AuA og SAS på den anden to samarbejdsaftaler til Kommissionen med en anmodning om en fritagelse i henhold til EU's konkurrenceregler. Fra AuA's synsvinkel er formålet med disse samarbejdsaftaler at slutte sig til STAR Alliance. Parterne vil skabe en varig alliance ved at oprette et integreret lufttrafiksystem baseret på tæt samarbejde om forretningsmæssige aktiviteter, marketing og drift.
<P>Alliancen skal omfatte passagertransport, vedligeholdelse, lufthavnsfaciliteter og ground handling. Parterne har aftalt at koordinere deres takster og afgange til alle dele af verden. Den verdensomspændende samarbejdsaftale omfatter også gensidig adgang til frequent-flyer-point, fælles rutenumre, harmonisering af serviceniveauer og integration af IT-systemer. Integrationen af den bilaterale trafik mellem Østrig og Tyskland går videre ved at oprette et joint venture. Som led i samarbejdet mellem AuA og SAS er der ligeledes oprettet et fælles trafiksystem for bilateral trafik. I begge tilfælde deler selskaberne fortjenester og tab.
<P>Den 11. juli 2000 offentliggjorde Kommissionen et resumé af de to aftaler i EF-Tidende, hvilket affødte en lang række kommentarer fra konkurrenter, kunder og rejseselskaber.
<P>Kommissionen har i breve underrettet luftfartsselskaberne om, at den på grund af sine alvorlige betænkeligheder på nuværende tidspunkt ikke kan indrømme en undtagelse i henhold til EU's konkurrenceregler. På næsten alle 33 direkte ruter mellem Østrig og Tyskland har AuA og Lufthansa tilsammen 100% af passagertrafikken. Der er kun begrænset konkurrence fra alternative transportformer som vejtransport og tog. På trods af liberaliseringen af lufttransportmarkedet i EU er der desuden store adgangshindringer for andre selskaber, der gerne vil ind på markedet, f.eks. mangel på slots i de vigtigste lufthavne, parternes mange afgange og sammenlægningen af deres frequent-flyer-programmer. Den samme type argumenter gælder markedet for flytrafik mellem Østrig og de nordiske lande.
<P>Der er tale om det første formelle skridt i Kommissionens undersøgelse. Det kan føre til en beslutning om forbud, medmindre selskaberne fjerner Kommissionens betænkeligheder ved, at med hensyn til bilateral trafik vil hverken forretningsrejsende eller turister længere kunne vælge mellem forskellige luftfartsselskaber. Et sådant monopol på direkte afgange må forventes at føre til højere priser på ruterne mellem Østrig og Tyskland og mellem Østrig og de nordiske lande. Det er nu op til parterne at forelægge Kommissionen forslag til, hvordan man bedst kan fjerne betænkelighederne.
