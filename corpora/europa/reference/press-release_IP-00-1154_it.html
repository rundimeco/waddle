<H3>
<P><B>Incontro Viviane Reding - Gianni Mattioli : creazione del Centro italiano di informazione e documentazione sull'Europa</B></H3>
<P><B>Comunicato stampa comune</B>
<P><I><B>"Il Centro italiano di informazione e documentazione sull</B></I><I><B>'Europa </B></I><I><B>è ormai una realt</B></I><I><B>à. Entro la fine dell</B></I><I><B>'anno il Governo italiano e la Commissione Europea ne sigleranno gli atti istitutivi</B></I><I><B>". Lo hanno annunciato il Commissario per l</B></I><I><B>'Educazione e la Cultura Viviane Reding e il Ministro per le Politiche Comunitarie Gianni Mattioli, al termine di un incontro svoltosi oggi a Roma.</B></I>
<P>Dopo l'approvazione della legge n.178 del 23 giugno scorso, il Governo italiano e la Commissione europea si apprestano quindi a concludere l'accordo politico-istituzionale in cui saranno definite la forma giuridica per la gestione, le finalità, la responsabilità finanziaria e gli organi direttivi del Centro.
<P>"Stiamo accelerando tutte le procedure necessarie per riuscire ad offrire ai cittadini italiani nel più breve tempo possibile una struttura che imprimerà una formidabile accelerazione allo sviluppo quantitativo e qualitativo delle informazioni sull'Unione europea" ha commentato Gianni Mattioli. "Anche in questo modo, intendiamo rafforzare negli italiani la loro coscienza di cittadini europei".
<P>"Romano Prodi ed io siamo decisi a realizzare al più presto il Centro nazionale di informazione e documentazione sull'Europa di Roma. Questo perché anche in uno Stato membro fondatore come l'Italia, in cui  l'opinione pubblica è largamente in favore della costruzione europea, le informazioni precise e affidabili sui programmi e sulle attività comunitarie sono insufficienti" ha precisato Viviane Reding, aggiungendo che "è indispensabile che questo lavoro di informazione si faccia in stretta collaborazione con gli Stati membri e le regioni, così come stiamo facendo per il Centro che nascerà a Roma".
<P>Il Centro svolgerà, in particolare, una funzione di raccordo tra tutti i soggetti operanti nell'ambito dell'informazione e della documentazione europea, favorendo lo sviluppo di un sistema nazionale integrato.
<P>Le finalità generali sono sostanzialmente due: 
<P>1) sviluppare un'attività di comunicazione istituzionale volta a fornire al grande pubblico le basi di conoscenza delle strutture e del funzionamento dell'Unione europea e delle sue politiche, con particolare attenzione al mondo della scuola, dell'università, delle organizzazioni giovanili e di quelle che operano in favore delle categorie più svantaggiate; 
<P>2) promuovere una informazione specializzata sulle politiche e sui programmi comunitari e le procedure di partecipazione, in favore di un'ampia gamma di utenti, tra cui le imprese, gli operatori finanziari e commerciali, le organizzazioni non governative.
