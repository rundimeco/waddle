<H3>
<P><B>De Commissie neemt een mededeling inzake structurele indicatoren aan</B></H3>
<P><I><B>In de mededeling wordt een reeks indicatoren voorgesteld die zullen worden gebruikt in het syntheseverslag dat bestemd is voor de Europese Raad van Stockholm die in het voorjaar van 2001 zal worden gehouden. De 27 voorgestelde indicatoren bestrijken op evenwichtige wijze de in Lissabon overeengekomen beleidsterreinen: werkgelegenheid, innovatie, economische hervorming en sociale cohesie. Bij een gezamenlijke analyse ervan verstrekken de indicatoren de noodzakelijke informatie voor de beoordeling van de mate waarin de Europese Unie vooruitgang heeft geboekt op de weg naar haar strategische doelstelling om de Unie om te vormen tot </B></I><I><B>"de meest concurrerende en dynamische kenniseconomie van de wereld die in staat is tot duurzame economische groei met meer en betere banen en een hechtere sociale samenhang</B></I><I><B>". Volgens commissaris Pedro Solbes, die bevoegd is voor economische en financi</B></I><I><B>ële zaken, </B></I><I><B>"verschaffen de indicatoren een vitaal instrument voor toezicht, benchmarking en groepsdruk die cruciaal zijn voor de follow-up bij de strategie van Lissabon</B></I><I><B>".</B></I>
<P><B>I</B><B> </B><B> Het doel van de mededeling</B>
<P>De mededeling is erop gericht een reeks indicatoren voor te stellen die dienen te worden gebruikt in het syntheseverslag van de Commissie dat bestemd is voor de Europese Raad die in het voorjaar van 2001 zal worden gehouden te Stockholm. Aldus wordt tegemoet gekomen aan de verzoeken van de Europese Raad van Lissabon en de Europese Raad van Feira. Op de Europese Raad van Feira werd de Commissie meer bepaald gevraagd om tegen eind september een verslag in te dienen over de indicatoren die in het syntheseverslag dienen te worden gebruikt.
<P>Het gebruik van indicatoren en benchmarks biedt de mogelijkheid tot een open beoordeling en vergelijking onder lidstaten en andere ontwikkelde economieën. Aldus wordt aangetoond waar er ruimte voor verbetering is in de Unie en worden de regeringen van de lidstaten aangemoedigd om hun hervormingen in deze gebieden krachtiger voort te zetten. In dit opzicht verstrekken de indicatoren een cruciaal instrument voor het toezicht op en de vergelijking van de vooruitgang die is geboekt bij de follow-up van de strategie van Lissabon.
<P><B>II</B><B> </B><B> Criteria voor de keuze van de indicatoren</B>
<P>De keuze van de indicatoren is ingegeven door de doelstelling van het syntheseverslag dat de vooruitgang dient te beoordelen die is geboekt bij de verwezenlijking van de strategische doelstelling van Lissabon om de Europese Unie om te vormen tot "de meest concurrerende en dynamische kenniseconomie van de wereld die in staat is tot duurzame economische groei met meer en betere banen en een hechtere sociale samenhang." Met het oog op de beoordeling van de vooruitgang die bij de verwezenlijking van de strategische doelstelling is geboekt, worden indicatoren voorgesteld die de vier beleidsterreinen welke zijn genoemd in de conclusies van de Raad van Lissabon bestrijken: werkgelegenheid, innovatie, economische hervorming en sociale cohesie.
<P>De Commissie stelt op deze vier beleidsterreinen 27 indicatoren voor en gebruikt bepaalde economische achtergrondindicatoren om de economische context waarin de structurele hervormingen plaatsvinden, weer te geven [de volledige lijst indicatoren vindt u in de bijlage]. Dankzij die indicatoren kan het beleidsdebat op het essentiële toegespitst blijven en tegelijkertijd is hun aantal groot genoeg om een evenwichtig beeld te bieden van de wijze waarop de economie presteert in de vier beleidsterreinen.
<P>Verschillende andere criteria zijn in aanmerking genomen bij de selectie van de indicatoren voor de mededeling. De indicatoren zijn voor zover mogelijk gekozen op grond van het volgende: zij moeten (i) gemakkelijk te lezen en te begrijpen zijn, (ii) politiek relevant zijn, (iii) met elkaar consistent zijn, (iv) op tijd beschikbaar komen en, (v) vergelijkbaar zijn tussen de lidstaten en, voor zover mogelijk, met de Verenigde Staten, (vi) uit betrouwbare bronnen worden afgeleid en tenslotte (vii) mag van de lidstaten en het bedrijfsleven geen te grote inspanning worden gevraagd om gegevens te verzamelen. Dit verklaart waarom de gekozen indicatoren zoveel mogelijk gebaseerd zijn op informatie uit het Europees Statistisch Systeem (ESS).
<P><B>III</B><B> </B><B> De gekozen indicatoren vormen een samenhangend geheel</B>
<P>De 27 indicatoren bestrijken op evenwichtige wijze de beleidsterreinen. De gekozen indicatoren zijn niet zo maar een lijst, maar vormen een samenhangend geheel. Hun relevantie kan niet per indicator worden beoordeeld aangezien er veelvuldige verbanden bestaan tussen de vier beleidsterreinen alsook tussen de beleidsterreinen en de algemene economische situatie. Bovendien versterken de hervormingen in die sectoren elkaar. Een gezamenlijke analyse van de indicatoren verstrekt de noodzakelijke informatie voor de beoordeling van de wijze waarop de Europese Unie vooruitgang heeft geboekt op weg naar de strategische doelstelling en helpt bij het identificeren van de zwakke punten.
<P>De indicatoren van <B>de algemene economische achtergrond</B> schetsen de algemene economische context waarin structurele hervormingen van de arbeids-, producten- en kapitaalmarkten plaatsvinden. 
<P><B>Werkgelegenheidscreatie</B> is de sleutel tot meer economische welvaart en sociale cohesie. De indicatoren betreffende de werkgelegenheidsgraad, de participatiegraad van vrouwen, de participatiegraad van oudere werknemers, de werkloosheid en de langdurige werkloosheid zijn mede in rekening genomen om de vooruitgang te meten die is geboekt op het gebied van de doelstellingen van Lissabon inzake arbeidsmarktparticipatie alsook om de structurele problemen op de arbeidsmarkt duidelijk te maken. Levenslang leren en de belasting op lage lonen zijn in de lijst van indicatoren opgenomen omdat de Raad van Lissabon heeft benadrukt dat de werkgelegenheid in de Unie moet worden versterkt door de ontwikkeling van een actief werkgelegenheidsbeleid. 
<P>De verbetering van de <B>innovatie</B>capaciteit van de Unie wordt beoordeeld aan de hand van indicatoren op het gebied van investering in onderwijs, onderzoek en ontwikkeling en informatie- en communicatietechnologieën. De doelmatigheid van deze inspanningen worden gemeten aan de hand van de verspreiding van de toegang tot internet, het aantal octrooien in hoogtechnologische industrieën en de uitvoer van hoogtechnologische producten. Durfkapitaal wordt eveneens in aanmerking genomen omdat doelmatige risicokapitaalmarkten van groot belang zijn voor innoverende kleine en middelgrote ondernemingen die een snelle groei kennen.
<P>De indicatoren inzake <B>economische hervorming</B> meten de vooruitgang die wordt geboekt bij de totstandbrenging van doelmatiger en beter functionerende product- en kapitaalmarkten. De handelsintegratie en het relatieve prijspeil worden gebruikt om de vooruitgang te meten die is geboekt bij de verbetering van de marktintegratie en -efficiëntie. De ontwikkeling van de prijzen in de netwerkindustrieën wordt beschouwd als een indicator van de vooruitgang bij de liberalisatie van die sectoren en de indicatoren inzake overheidsopdrachten en staatssteun meten de distorsies in de werking van de productmarkten ten gevolge van overheidsinterventie.
<P>De ontwikkeling van de kennismaatschappij en de invoering van economische hervormingen moeten gelijk lopen met een sterke <B>sociale cohesie</B>. De sociale cohesie wordt gemeten aan de hand van de armoedegraad en de inkomensspreiding. Regionale verschillen worden gemeten aan de hand van een indicator voor de regionale cohesie. De indicator van de onderwijsresultaten wordt gebruikt om aan te geven hoezeer zwakke onderwijsresultaten bijdragen tot sociale uitsluiting.
<P><B>IV</B><B> </B><B> De bijstelling van de indicatoren is een continu proces</B>
<P>Tenslotte moet de continue aard van dit proces worden benadrukt. Het is het eerste jaar waarin een reeks indicatoren moet worden overeengekomen en een syntheseverslag worden opgesteld. De door het syntheseverslag bestreken beleidsterreinen en de individuele indicatoren bevinden zich in een verschillend ontwikkelingsstadium. De indicatoren moeten in de loop van de tijd relatief stabiel zijn om de continuïteit te garanderen, maar de Commissie benadrukt tevens de noodzaak van flexibiliteit in de lijst van indicatoren om rekening te kunnen houden met toekomstige verbeteringen van de beschikbare gegevens. De mededeling omvat om die reden een lijst van te ontwikkelen indicatoren. 
<P><B>Bijlage:</B><B> Lijst van de in de mededeling opgenomen indicatoren</B>
<P><B>Bijlage:</B><B> Lijst van de in de mededeling opgenomen indicatoren </B></P><P><TABLE BORDER WIDTH=80%><TR><TD>
<P><B>Indicatoren van de algemene economische achtergrond</B></TD><TD><B>Te ontwikkelen indicatoren van de algemene economische achtergrond</B></TD></TR><TR><TD>a. BBP per hoofd (in KKS) en reële groei van het BBP
<UL><P>b. Energie-intensiteit van de economie
<P>c. Arbeidsproductiviteit (per werknemer of per gewerkt uur)
<P>d. Inflatie
<P>e. Voor de conjunctuur gecorrigeerd begrotingssaldo </TD><TD>
<P>a. Potentiële productie
<P>b. Totale factor productiviteit</TD></TR></TABLE></P></UL><P><TABLE BORDER WIDTH=80%><TR><TD>
<P><B>Lijst van 27 indicatoren</B></TD><TD>
<P><B>Lijst van 11 te ontwikkelen indicatoren</B></TD></TR><TR><TD><B>I. Werkgelegenheid </B>
<UL><P>1. Werkgelegenheidsgraad
<P>2. Participatiegraad van vrouwen
<P>3. Participatiegraad van oudere werknemers
<P>4. Werkloosheid
<P>5. Langdurige werkloosheid
<P>6. Belastingen op lage lonen 
<P>7. Levenslang leren (deelname van volwassenen aan onderwijs en opleiding)</TD><TD>
<P><B>I. Werkgelegenheid</B>
<P>1. Langdurige werkloosheid
<P>2. Kwaliteit van het werk 
<P>3. Vacatures
<P>4. Marginaal effectief belastingtarief</TD></TR><TR><TD><B>II. Innovatie</B>
<P>1. Overheidsuitgaven voor onderwijs
<P>2. Uitgaven voor O&O
<P>3. Uitgaven voor ICT 
<P>4. Toegang tot het Internet 
<P>5. Octrooien op hoogtechnologische gebieden
<P>6. Uitvoer van hoogtechnologische producten
<P>7. Durfkapitaal</TD><TD>
<P><B>II. Innovatie</B>
<P>5. Openbare en particuliere uitgaven voor menselijke middelen
<P>6. Bedrijfsdemografie
<P>7. E-handel</TD></TR><TR><TD>
<P><B>III. Economische Hervorming</B>
<P>1. Handelsintegratie
<P>2. Relatief prijspeil en prijsconvergentie
<P>3. Prijzen in de netwerkindustrieën
<P>4. Overheidsopdrachten
<P>5. Sectorale en ad hoc staatssteun
<P>6. Grensoverschrijdende bankpenetratie
<P>7. Kapitaalverschaffing door de beurzen</TD><TD>
<P><B>III. Economische Hervorming</B>
<P>8. Registratie van bedrijven
<P>9. Regelgeving
<P>10. Aantal ondernemingen in de netwerkindustrieën
<P>11. Kosten van kapitaal</TD></TR><TR><TD>
<P><B>IV. Sociale Cohesie</B>
<P>1. Inkomensverdeling (inkomenskwintiel ratio)
<P>2. Armoede voor en na sociale transfers
<P>3. Armoedepersistentie
<P>4. Werkloze gezinnen
<P>5. Regionale cohesie (verschillen in BBP per hoofd (in KKS) tussen de regio's)
<P>6. Vroegtijdige schoolverlaters die geen verder onderwijs of opleiding volgen</TD><TD><B>IV. Sociale Cohesie</B> 
</UL><P>De indicatoren zullen worden ontwikkeld door de Hoge Werkgroep inzake Sociale Bescherming</TD></TR></TABLE>
