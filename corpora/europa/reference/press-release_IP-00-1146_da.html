<H3>
<P><B>Kommissionen godkender arbejdsprogrammet for hvidbogen om EU-beslutningsstrukturer</B></H3>
<P><I><B>Hvidbogen om EU-beslutningsstrukturer, </B></I><I><B>« Uddybning af demokratiet i Den Europ</B></I><I><B>æiske Union </B></I><I><B>», vil blive offentliggjort i midten af 2001. Kommissionens formand, ROMANO PRODI, bebudede hvidbogen i sin tale til Europa-Parlamentet den 15. februar 2000. Arbejdsprogrammet, der er blevet godkendt i dag, definerer de seks omr</B></I><I><B>åder, der vil blive behandlet under udarbejdelsen af hvidbogen.</B></I>
<P>At fremme nye former for EU-beslutningsstrukturer er en af denne Kommissions fire strategiske prioriteter. Med beslutningsstrukturerne defineres de regler, processer og adfærd, der betinger kvaliteten af udøvelsen af EU-beføjelserne: ansvar, synlighed, gennemsigtighed, sammenhæng og effektivitet. Demokratiske beslutningsstrukturer på europæisk plan må baseres på de udøvende organers ansvar over for de folkevalgte forsamlinger, men også på borgernes effektive involvering i formuleringen og implementeringen af de beslutninger, der vedrører dem. Spørgsmålet om beslutningsstrukturer giver anledning til at reflektere over rigdommen og særegenheden ved Den Europæiske Unions politiske system og f.eks. anstille betragtninger over fordelingen af beføjelserne.
<P>ROMANO PRODI understregede den betydning, han personligt tillægger denne omfattende hørings- og refleksionsproces. Det drejer sig om at modernisere det europæiske demokrati på et tidspunkt, hvor vi står over for udvidelsen, globaliseringen og de nye kommunikationsteknologier, og i en situation, hvor der mere og mere er behov for at tilfredsstille borgernes aspirationer om virkeligt at deltage i offentlige anliggender. Medierne kan give et betydeligt bidrag til denne proces.
<P>Debatten om EU-beslutningsstrukturer på de forskellige regeringsniveauer - europæisk, national, regionalt - indgår altså som led i spørgsmålet om at uddybe demokratiet i Europa og øge institutionernes legitimitet. Med offentliggørelsen af hvidbogen, som skal have en så vid udbredelse som mulig, ønsker Kommissionen at give et bidrag til denne debat, som bør interessere alle aktører i det offentlige liv.
<P>Kommissionen har i dag godkendt et arbejdsprogram, der berører samtlige tjenestegrene i Kommissionen. De skal give deres biddrag til de forskellige områder, der vil blive fokuseret på i forbindelse med udarbejdelsen af hvidbogen.
<P>Det drejer sig om følgende områder:
<UL><P><LI>udvidelse og berigelse af den offentlige debat om europæiske spørgsmål
<P><LI>styring af processen med at udarbejde og implementere EU-regler
<P><LI>forbedring af EU-ansvarsudøvelsen via decentralisering
<P><LI>fremme af sammenhæng og samarbejde i et netværksbaseret Europa
<P><LI>Unionens bidrag til verdens beslutningsstrukturer
<P><LI>integration af og strategisk dimension i Unionens politikker overalt på kontinentet.
</UL><P>Kommissionen vil modtage situationsrapporter i løbet af udarbejdelsen af dokumentet. Det team, der skal udarbejde hvidbogen, vil organisere omfattende uformelle høringer af Kommissionens partnere under hele udarbejdelsen. Det vil fremme samspillet mellem interne arbejdsgrupper i Kommissionen og tilskynde til bidrag fra eksterne aktører såsom regionale og lokale ansvarlige, arbejdsmarkedets parter og andre aktører i det civile samfund, universitetsspecialister eller almindelige borgere.
<P>I midten af oktober vil der blive oprettet følgende Internet-adresse: <A HREF="http://ec.europa.eu/governance">http://ec.europa.eu/governance</A>.
