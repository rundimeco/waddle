<h1>
<a name="Heading4"></a><b>Concluziile auditului urban oferă
bazele reglării motoarelor de creştere ale Europei</b></h1>
<h2>
<a name="Heading7"></a><b><i>Locurile de muncă, întreprinderile
şi instituţiile de învăţământ superior sunt
concentrate în oraşele Europei care deţin un rol esenţial
în ceea ce priveşte competitivitatea UE în cadrul unei economii
globale.</i></b><b><i> Însă problemele de excludere socială
şi segregare spaţială constituie, de asemenea, aspecte
semnificative ale vieţii urbane. Acestea sunt câteva dintre
concluziile fundamentale ale unui studiu independent, efectuat pentru Comisia
Europeană, bazat pe statistici urbane reunite în cadrul
„Auditului urban european”.</i></b></h2>
<p>„<i>Acesta este un exemplu foarte bun pentru un studiu de calitate
bazat pe informaţii valoroase culese şi furnizate de către
serviciile Comisiei şi de către partenerii noştri din statele
membre. Studiul ne poate ajuta în identificarea şi cuantificarea
provocărilor cu care ne confruntăm şi în mai buna orientare
a obiectivelor investiţiilor în zonele urbane</i>”, a declarat
comisarul european pentru politica regională Danuta Hübner.</p>
<p><b>Aspecte principale</b></p>
<p><b><i>Oraşele ca motoare ale creşterii</i></b></p>
<p>Pentru oraşele cu mai mult de 1 milion de locuitori, PIB-ul per cap de
locuitor depăşeşte pe cel al UE în ansamblu cu 25% şi
este cu 40% mai ridicat decât media naţională. Oraşele
reprezintă motoarele creşterii economice în întreaga
Europă.</p>
<p><b><i>Locurile de muncă nu corespund: paradoxul ocupării locurilor
de muncă</i></b></p>
<p>În oraşele europene este omniprezent un paradox în sectorul
locurilor de muncă.  În pofida concentrării ofertelor de
muncă din oraşe, locuitorii nu beneficiază întotdeauna de
oportunităţile pe care le oferă locul de muncă.</p>
<p><b><i>Cea mai ridicată rată a şomajului în zonele
defavorizate </i></b></p>
<p>Există diferenţe evidente între zonele învecinate.
În aproape toate oraşele în care şomajul atinge sau
depăşeşte nivelul de 10%, rata şomajului este cel puţin
dublă în anumite zone iar în cele mai defavorizate ajunge
până la 60%. </p>
<p><b><i>Locuri de muncă concentrate în domeniul
serviciilor</i></b></p>
<p>În oraşele din Europa de Est, sectorul serviciilor constituie o
sursă de locuri de muncă pe departe cea mai dezvoltată.  Dintre
cele mai mari cinci pieţe de muncă din UE 27 (Londra, Paris, Berlin,
Madrid şi Roma), locurile de muncă din sectorul serviciilor
reprezintă între 80% şi 90% din totalul locurilor de
muncă.</p>
<p><b><i>Locuitorii din mediul urban beneficiază de o educaţie mai
bună </i></b></p>
<p>Locuitorii din mediul urban beneficiază de o educaţie mult mai
bună decât cei care locuiesc în alte zone ale Europei. Ei sunt
cel mai bine poziţionaţi pentru a beneficia de
oportunităţile economice disponibile în timp ce locuitorii cu o
educaţie deficientă se confruntă cu cel mai mare risc de
excludere socială. </p>
<p>Raportul menţionează, de asemenea, <b>mari diferenţe în
ceea ce priveşte spaţiul de viaţă</b>: media în unele
oraşe este de aproape trei ori mai ridicată decât în altele.
În plus, se menţionează că <b>gospodăriile cu o
singură persoană</b> au tendinţa de a fi grupate în centrele
oraşelor.</p>
<p><b>Notă editorială</b></p>
<p>Auditul a fost iniţiat de către Direcţia Generală
Politică Regională. Acesta implică 27 de birouri naţionale
de statistică care lucrează împreună sub coordonarea
Eurostat pentru culegerea de informaţii privind peste 300 de variabile care
descriu calitatea vieţii în oraşele europene. Raportul rezultat
intitulat „Raport privind situaţia oraşelor europene” este
cel mai complet studiu disponibil cu privire la oraşele din Europa. El se
bazează pe o colecţie unică de statistici din mediul urban
şi furnizează o analiză în profunzime a informaţiilor
demografice, economice şi sociale. Raportul conţine alte
informaţi disponibile ca, de exemplu, informaţii privind nivelul de
educaţie, angajamentul civic şi mediul.</p>
<p><b>Context şi informaţii suplimentare</b><br>Mai multe
informaţii despre „Auditul urban” sunt disponibile la
adresa</p>
<p><a href="http://www.urbanaudit.org">www.urbanaudit.org</a></p>
<p>Toate profilurile oraşelor sunt disponibile la adresa:</p>
<p><a
href="http://www.urbanaudit.org/CityProfiles.aspx">http://www.urbanaudit.org/CityProfiles.aspx</a><br>Raportul
complet al studiului este disponibil la adresa:</p>
<p><a
href="http://ec.europa.eu/regional_policy/urban2/audit_en.htm">http://ec.europa.eu/regional_policy/urban2/audit_en.htm</a></p>
<p>Adresa email: <a
href="mailto:urban-audit@ec.europa.eu">urban-audit@ec.europa.eu</a><br>Informaţii
suplimentare despre politica regională europeană:</p>
<p><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a>
</p>

