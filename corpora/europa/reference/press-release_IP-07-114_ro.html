<h1>
<a name="Heading4"></a><b>Concurenţă:</b><b>
Investigaţia sectorială a Comisiei constată obstacole majore
în calea concurenţei în sectorul serviciilor bancare cu
amănuntul</b></h1>
<h2>
<a name="Heading7"></a><b><i>Comisia Europeană a publicat raportul final al
investigaţiei sale privind concurenţa în sectorul serviciilor
bancare cu amănuntul.</i></b><b><i> Investigaţia a evidenţiat un
număr de preocupări privind concurenţa pe piaţa cardurilor
de plată, a sistemelor de plată şi a produselor bancare cu
amănuntul. În sprijinul acestei concluzii, sunt menţionaţi
indicatori precum diferenţele importante între comisioanele
plătite de comercianţi şi comisioanele interbancare percepute
pentru carduri de plată, barierele la intrarea pe pieţele sistemelor
de plată şi ale birourilor de credit, obstacolele în calea
mobilităţii clientelei şi vânzările legate. O serie de
participanţi pe piaţă au propus deja să iniţieze
reforme, ca urmare a publicării concluziilor preliminare privind cardurile
de plată în 2006 (a se vedea <a
href="http://europa.eu/rapid/pressReleasesAction.do?reference=IP/06/496&format=HTML&aged=1&language=EN&guiLanguage=en">IP/06/496</a>
şi <a
href="http://europa.eu/rapid/pressReleasesAction.do?reference=MEMO/06/164&format=HTML&aged=1&language=EN&guiLanguage=en">MEMO/06/164</a>).
Comisia se va folosi de competenţele sale, care îi sunt conferite de
normele privind concurenţa, pentru a combate abuzurile grave, în
colaborare strânsă cu autorităţile naţionale din
domeniul concurenţei. Rezultatele acestei investigaţii ar trebui
să stimuleze concurenţa pe piaţa serviciilor bancare cu
amănuntul, în perspectiva creării spaţiului unic de
plată în euro (SEPA).</i></b></h2>
<p>Comisarul european pentru concurenţă, Neelie Kroes, a declarat:
„Investigaţia a constatat existenţa a numeroase obstacole
în calea concurenţei, care duc la creşterea inutilă a
costului serviciilor bancare cu amănuntul pentru societăţile
şi consumatorii europeni. Comisia îşi va folosi competenţele
conferite de legislaţia în domeniul concurenţei pentru a
înlătura aceste obstacole, pe piaţa cardurilor de plată
şi oriunde aceste obstacole decurg dintr-un comportament
anticoncurenţial.”</p>
<p><b>Cardurile de plată şi sistemele de plată </b></p>
<p>Sectorul cardurilor europene de plată este important: totalul
plăţilor efectuate prin card se ridică la 1 350 miliarde de euro
pe an. Aceste plăţi generează comisioane anuale facturate de
bănci societăţilor din Uniunea Europeană, a căror
valoare estimativă este de 25 miliarde de euro. Investigaţia Comisiei
a evidenţiat mai multe motive de preocupare:</p>
<ul>
<li><b>existenţa unui grad înalt de concentrare a pieţelor
</b>în<b> </b>multe state membre, în special pentru
achiziţionarea de carduri de plată, poate permite băncilor
în cauză să restrângă accesul noilor-veniţi
şi să perceapă comisioane ridicate la utilizarea cardurilor</li>
<li><b>existenţa unor diferenţe importante între comisioanele
plătite de către comercianţi </b>în UE. De exemplu,
societăţile din statele membre în care comisioanele sunt mari,
trebuie să achite băncilor, pe baza veniturilor rezultate din
plăţile efectuate cu cardul, sume a căror valoare este de 3 sau 4
ori mai mare decât a celor practicate în statele membre unde
comisioanele sunt mici</li>
<li><b>existenţa</b> în întreaga Uniune Europeană <b>a unor
diferenţe importante între comisioanele interbancare</b>, care pot
să nu se reflecte integral în comisioane mai scăzute pentru
deţinătorii de carduri. Comisia nu este în favoarea unor
comisioane interbancare zero, cu toate acestea, modalitatea de practicare a
acestor comisioane în anumite reţele de plată este
îngrijorătoare</li>
<li><b>rentabilitatea susţinută</b> – în special în
ceea ce priveşte emiterea cardurilor – sugerează că
băncile din anumite state membre se bucură de o putere de
piaţă substanţială şi pot impune societăţilor
şi consumatorilor comisioane ridicate pentru carduri</li>
<li><b>reguli şi practici</b> care duc la slăbirea concurenţei la
nivelul comercianţilor cu amănuntul; de exemplu, preţul mediu
unic al comisioanelor plătite de comercianţi şi interzicerea
facturării suplimentare pentru plata cu cardul şi</li>
<li><b>aplicarea unor norme tehnice divergente</b> de la un stat membru la altul
împiedică numeroşi prestatori de servicii să opereze în
mod eficient la nivel paneuropean.</li></ul><p>După publicarea raportului
preliminar privind cardurile şi sistemele de plată, Comisia a avut
întâlniri cu bănci din mai multe state membre pentru a examina
împreună domeniile în care autoreglementarea ar putea rezolva
problemele privind concurenţa. Această abordare a condus la rezultate
promiţătoare. Este cazul, de exemplu, al Austriei, Finlandei şi
Portugaliei, unde operatorii de pe piaţă au luat primele măsuri
pentru a răspunde preocupărilor exprimate de Comisie.</p>
<p>Sectorul bancar european - cu întregul sprijin al Comisiei şi al
Băncii Centrale Europene – lucrează la crearea unui Spaţiu
unic de plată în euro (SEPA), în vederea
îmbunătăţirii eficacităţii plăţilor cu
amănuntul şi a diminuării costurilor acestora. Investigaţia
sectorială a evidenţiat o serie de obstacole pe piaţă care
ar trebui abordate în contextul SEPA.</p>
<p><b>Pieţele produselor bancare cu amănuntul</b></p>
<p>Sectorul operaţiunilor bancare cu amănuntul în Uniunea
Europeană generează un venit brut anual cuprins între 250-275
miliarde de euro, respectiv 2% din PIB-ul Uniunii Europene. Pieţele sunt,
în general, fragmentate în funcţie de frontierele naţionale
şi divizate datorită unor factori precum obstacolele la
concurenţă şi diferenţele pe planul de reglementare, juridic
şi cultural. Investigaţia sectorială a demonstrat existenţa
unor probleme privind concurenţa în mai multe domenii:</p>
<ul>
<li>în anumite state membre, existenţa unei rentabilităţi
susţinute, conjugate cu o puternică concentrare a pieţei şi
semne care indică prezenţa unor obstacole la intrarea pe
piaţă, provoacă îngrijorare în legătură cu
posibilitatea băncilor de a influenţa nivelul preţurilor
facturate clienţilor şi micilor întreprinderi.</li>
<li>anumite <b>birouri de credit</b>, care deţin date confidenţiale pe
care creditorii le utilizează pentru a stabili ratele dobânzilor, pot
conduce la excluderea noilor-veniţi de pe pieţele de servicii bancare
cu amănuntul</li>
<li>anumite aspecte ale <b>cooperării interbancare</b>, inclusiv casele de
economii şi băncile cooperative, pot să reducă
concurenţa şi să descurajeze intrarea pe piaţă</li>
<li><b>practica vânzărilor legate</b>, de exemplu atunci când un
client care a contractat un credit este obligat să subscrie la o asigurare
suplimentară sau să-şi deschidă un cont curent, este larg
răspândită în majoritatea statelor membre. Aceasta poate
restrânge alegerea clientului şi consolida puterea băncilor pe
piaţă de a influenţa preţurile şi</li>
<li><b>obstacolele în calea mobilităţii clientelei </b>în<b>
</b>sectorul bancar – în special problemele legate de transferul unui
cont curent - sunt mari. În urma analizei efectuate în cadrul
investigaţiei rezultă că marjele de profit ale băncilor sunt
mai scăzute atunci când clienţii sunt mai
mobili.</li></ul><p>Investigaţia sectorială a fost lansată
în iunie 2005 (a se vedea <a
href="http://europa.eu/rapid/pressReleasesAction.do?reference=IP/05/719&format=HTML&aged=1&language=EN&guiLanguage=en">IP/05/719</a>).
Rapoartele preliminare privind cardurile de plată au fost publicate în
aprilie 2006 (a se vedea <a
href="http://europa.eu/rapid/pressReleasesAction.do?reference=IP/06/496&format=HTML&aged=1&language=EN&guiLanguage=en">IP/06/496</a>),
iar cele privind conturile curente şi serviciile aferente în iulie
2006 (a se vedea <a
href="http://europa.eu/rapid/pressReleasesAction.do?reference=IP/06/999&format=HTML&aged=1&language=EN&guiLanguage=en">IP/06/999</a>).<br>Raportul
final al investigaţiei sectoriale a Comisiei şi documentele conexe
sunt disponibile la:</p>
<p><a name="_Hlt157569413"></a><a name="_Hlt157569414"></a><a
href="http://europa.eu.int/comm/competition/antitrust/others/sector_inquiries/financial_services/">http://europa.eu.int/comm/competition/antitrust/others/sector_inquiries/financial_services/</a></p>
<p>Pentru informaţii suplimentare, a se vedea, de asemenea: <a
href="http://europa.eu/rapid/pressReleasesAction.do?reference=MEMO/07/40&format=HTML&aged=0&language=EN&guiLanguage=fr">MEMO/07/40</a>.</p>

