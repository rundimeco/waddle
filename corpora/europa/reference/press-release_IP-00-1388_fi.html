<H3>
<P><I><B>e</B></I><B>Europe</B><B>-aloite: Internetin k</B><B>äytt</B><B>ö lis</B><B>ä</B><B>äntynyt r</B><B>äj</B><B>ähdysm</B><B>äisesti Euroopassa</B></H3>
<P><I><B>Euroopan komission </B></I><I><B>eEurope</B></I><I><B>-hanke k</B></I><I><B>äynnistettiin joulukuussa 1999, mink</B></I><I><B>ä j</B></I><I><B>älkeen sill</B></I><I><B>ä on ollut huomattavia vaikutuksia sek</B></I><I><B>ä j</B></I><I><B>äsenvaltioissa ett</B></I><I><B>ä yleiseurooppalaisella tasolla. T</B></I><I><B>äm</B></I><I><B>ä on t</B></I><I><B>ärkein johtop</B></I><I><B>ä</B></I><I><B>ät</B></I><I><B>ös komission t</B></I><I><B>än</B></I><I><B>ä</B></I><I><B>än neuvostolle ja parlamentille antamassa tiedonannossa, joka k</B></I><I><B>äsittelee edistymist</B></I><I><B>ä pyritt</B></I><I><B>äess</B></I><I><B>ä </B></I><I><B>eEurope</B></I><I><B> 2002 -toimintasuunnitelman tavoitteisiin. Tiedonantoa k</B></I><I><B>äsitell</B></I><I><B>ä</B></I><I><B>än Eurooppa-neuvoston kokouksessa Nizzassa 7.</B></I><I><B>8. joulukuuta. Samanaikaisesti komissio julkisti Internetin k</B></I><I><B>äytt</B></I><I><B>ö</B></I><I><B>ä koskeneen tutkimuksensa tulokset, joiden mukaan Internetin yleisyysaste on noussut 55 prosentilla viimeisen puolen vuoden aikana. Liittym</B></I><I><B>ätiheys EU:n kotitalouksista laskettuna on kasvanut maaliskuun 18 prosentista 28 prosenttiin lokakuussa. </B></I>
<P>"Tulokset ovat hyvin rohkaisevia. Vuosi 2000 on selvästi ollut Internetin vuosi Euroopassa", totesi Erkki Liikanen, yritystoiminnasta ja tietoyhteiskunnasta sekä <I>e</I>Europe-toimintasuunnitelman toteuttamisesta vastaava komission jäsen. "Keskeinen tavoitteemme <I>e</I>Europe-ohjelmassa on ollut Internet-liittymien lisääminen Euroopassa. Nämä hyvin vaikuttavat kasvuluvut osoittavat, että monella taholla toteutetut ponnistelut johtavat todellisiin tuloksiin. Suurin osa toiminnastamme tapahtuu kulisseissa, mutta sillä on selvää merkitystä. Esimerkiksi kaikki opiskelijat eivät varmastikaan ole tietoisia siitä, että heillä on opinahjossaan käytettävissä nopeita Internet-yhteyksiä juuri EU:n tuen ansiosta."
<P>Nämä ensimmäiset tulokset julkistettiin samanaikaisesti <I>e</I>Europe 2002 -seurantakertomuksen kanssa<sup><a name="file.tmp_Ref_1"><a href="#file.tmp_Foot_1">(1)</a></a></sup>. Seurantakertomuksessa tarkastellaan tapahtunutta kehitystä sen jälkeen, kun Euroopan valtionpäämiehet hyväksyivät <I>e</I>Europe-hankkeen Feirassa viime vuoden kesäkuussa. Komissio on tyytyväinen <I>e</I>Europe-hankkeen mittaviin poliittisiin vaikutuksiin. Kaikkialla unionissa toteutetaan yhä enemmän uusia hankkeita, joilla pyritään esimerkiksi luomaan verkkoyhteyksiä kouluihin ja kirjastoihin. Työllisyyspoliittista ja yhteiskunnallista ulottuvuutta tuetaan komission äskettäin antamalla ehdotuksella työllisyyspolitiikan suuntaviivoiksi vuodelle 2001. Ehdotuksessa painotetaan tieto- ja viestintätekniikkaan liittyviä toimia ja korostetaan elinikäistä oppimista tietoyhteiskunnassa. <I>e</I>Europe-hanke on myös nopeuttanut tarvittavan lainsäädännön laatimista: tilaajayhteyksien eriytetystä tarjonnasta on päästy yksimielisyyteen, ja salaustuotteiden vientirajoituksia on kevennetty. Lisäksi on edistytty merkittävästi muillakin <I>e</I>Europe-hankkeen keskeisillä aloilla, kuten tutkimusverkkojen kehittämisessä. 
<P>Liikanen myöntää kuitenkin, että monista saavutuksista huolimatta jäljelle jää vielä monenlaisia haasteita. Hän mainitsi esimerkiksi tietojärjestelmien tietoturvan, jossa viimeaikaiset verkkohyökkäykset ovat korostaneet kehittyneemmän suojauksen tarvetta. Tämä haaste edellyttää parempaa yhteistyötä yhteisön tasolla. Koulutusalalla pyritään voimakkaasti lisäämään koulujen Internet-liittymiä, mutta tämä ei vielä riitä. Edelleen on pyrittävä tuomaan korkealaatuisia laajakaistayhteyksiä jokaiseen koululuokkaan sekä varmistamaan riittävä opettajankoulutus. Myös <I>e</I>Europen kansainvälisiä ulottuvuuksia on vahvistettava. Tässä yhteydessä Liikanen korosti erityisesti yhteistyötä EU:n jäsenyyttä hakeneiden maiden kanssa. Nämä valtiot ovat olleet erittäin kiinnostuneita lisäämään panostustaan näihin kysymyksiin.
<P>Seurantakertomuksen tärkein viesti on, että vaikka nopea edistyminen joillain aloilla antaakin syytä optimismiin, vielä on vastattava moniin haasteisiin, eivätkä eurooppalaiset saa vaipua omahyväisyyteen. Komissio jatkaa yhteistyössä jäsenvaltioiden kanssa ponnisteluja varmistaakseen, että kaikki <I>e</I>Europe-aloitteen tavoitteet saavutetaan ja lisähuomiota kaipaavat seikat saadaan määriteltyä. <p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B><A HREF="http://ec.europa.eu/information_society/eeurope/documentation/update/index_fi.htm">http://ec.europa.eu/information_society/eeurope/documentation/update/index_fi.htm</A></B></SUP>
