<H3>
<P><B>Kommissionen och Europeiska rymdbyr</B><B>ån f</B><B>öresl</B><B>år ett "samriskprojekt" i rymden</B></H3>
<P><I><B>Kommissionen och Europeiska rymdbyr</B></I><I><B>ån h</B></I><I><B>åller f</B></I><I><B>ör f</B></I><I><B>örsta g</B></I><I><B>ången p</B></I><I><B>å att utveckla en gemensam strategi f</B></I><I><B>ör rymdsektorn i Europa. "Tack vare ett m</B></I><I><B>ång</B></I><I><B>årigt samarbete mellan medlemsstaterna genom Europeiska rymdbyr</B></I><I><B>ån har vi en rymdkapacitet i v</B></I><I><B>ärldsklass", sade Philippe Busquin, kommissionsledamot med ansvar f</B></I><I><B>ör forskning. "Men vi m</B></I><I><B>åste utnyttja dessa starka sidor b</B></I><I><B>ättre s</B></I><I><B>å att vi kan fylla marknadens behov och bist</B></I><I><B>å gemenskapspolitiken inom omr</B></I><I><B>åden som t.ex. milj</B></I><I><B>ö, jordbruk, utrikespolitik och s</B></I><I><B>äkerhet." Busquin tillade f</B></I><I><B>öljande: "Ett av syftena med det meddelande som kommissionen antog i dag och som Europeiska rymdbyr</B></I><I><B>ån har godk</B></I><I><B>änt, </B></I><I><B>är att definiera EU:s roll inom rymdomr</B></I><I><B>ådet och l</B></I><I><B>ägga en politisk dimension och en gemenskapsdimension till rymden. </B></I>
<P>Delar av vårt samhälle har, ibland ovetande, blivit beroende av användningen av satelliter och rymdbaserad teknik. Detta gäller t.ex. teletjänster. Nya marknader växer fram för satelliter, i synnerhet för följdverksamheter och användarutrustning. Användningen av rymdbaserad information kommer att vara en viktig framgångsfaktor i den globala kunskapsbaserade ekonomin.
<P>Dessutom har satelliter en stor potential för utveckling av verktyg som underlättar genomförandet av gemenskapspolitik. En självständig och konkurrenskraftig förmåga att utveckla och förvalta rymdbaserad infrastruktur och samla in och använda information från sådana system är en allt viktigare tillgång för en union som håller på att integreras ytterligare samtidigt som den globalt sett får större politisk vikt. 
<P>Kommissionens och Europeiska rymdbyråns gemensamma meddelande "Europa och rymden: Ett nytt kapitel inleds" är ytterligare ett steg på vägen mot att fastställa en sammanhållen europeisk strategi för rymden som bygger på tre grundprinciper: Man skall stärka grunden för rymdverksamheten så att Europa bibehåller en oberoende tillgång till rymden till ett rimligt pris, förbättra den vetenskapliga kunskapsbasen och skörda de samhälls- och marknadsekonomiska vinsterna av en användning av rymdbaserade verktyg. 
<P>Kommissionens uppgift är att skapa rätt politiska och regleringsmässiga villkor för rymdverksamheten, fungera som en katalysator för gemensamma forsknings- och utvecklingsinsatser i enlighet med målen för ett europeiskt område för forskning och samla alla aktörer kring gemensamma politiska mål i projekt av intresse för hela Europa. Den användarstyrda och politiskt grundade strategin för rymden får ett konkret uttryck i två gemenskapsinitiativ: ett för utveckling av ett civilt satellitsystem för navigering och positionsbestämning (Galileo) och så småningom, ett initiativ för att skapa en sammanhållen europeisk kapacitet för global övervakning av miljö och säkerhet (GMES).   
<P>Om sådana initiativ skall lyckas krävs ett effektivt samarbete mellan Europeiska kommissionen och Europeiska rymdbyrån. En gemensam arbetsgrupp kommer att inrättas för att definiera hur samarbetet mellan de två institutionerna skall se ut, vidareutveckla strategin för rymden och föreslå en enhetlig ram som gör det möjligt för EU:s och Europeiska rymdbyråns medlemsstater att göra en gemensam översyn av utvecklingen på rymdområdet. Arbetsgruppens resultat skall vara färdiga före december 2001.
<P>"Den strategi som föreslås i detta meddelande överensstämmer helt med målen för ett europeiskt område för forskning", sa Philippe Busquin. "Den bör komma att locka medlemsstater och aktörer från den privata sektorn till att på ett sammanhållet sätt investera i forskning och utveckling av den europeiska rymdkapaciteten. Om Europeiska unionens och Europeiska rymdbyråns råd godkänner denna strategi före årets slut kommer det att skapa den nödvändiga politiska basen för att inleda ett nytt och lovande kapitel i rymden."
<P>Omsättningen på marknader förbundna med satelliter, uppskjutningstjänster och följdverksamheter beräknas 2002 att uppgå till 60100 miljarder euro för satellitkommunikation, 510 miljarder euro för mottagare för satellitnavigering och positionsbestämningstjänster, 2 miljarder euro för kommersiella uppskjutningstjänster samt 0,52 miljarder euro för satellitbilder. Den sammanlagda konsoliderade årliga omsättningen för den europeiska rymdindustrin uppgår till omkring 6 miljarder euro, och den skapar högkvalificerad direkt sysselsättning åt 40 000 personer i Europa. 
<P>Obs: Europeiska rymdbyråns medlemmar är samtliga EU-medlemsstater utom Grekland och Luxemburg och dessutom Schweiz och Norge. Europeiska rymdbyrån har slutit samarbetsavtal med Tjeckien, Ungern, Polen och Rumänien. 
