<h1>
<a name="Heading4"></a><b>Nové finančné prostriedky pre
transeurópske dopravné a energetické siete, program GALILEO a
program Marco Polo na roky 2007-2013</b></h1>
<p><b><i>Komisia navrhuje vyčleniť viac ako 22 miliárd eur na
obdobie sedmich rokov pre transeurópske dopravné a energetické
siete, program GALILEO a program Marc Polo na podporu realizácie
nákladnej dopravy inými druhmi dopravy ako cestnou dopravou. „Je
najvyšší čas poskytnúť Európskej únii
dostatočné rozpočtové zdroje v záujme povzbudenia
verejného sektora a súkromného sektora do investícií
smerujúcich do infraštruktúr veľkého rozsahu a do
rozhodujúcich technológií v oblastiach energetiky a dopravy s
cieľom dosiahnuť skutočný vnútorný trh a
väčšiu konkurencieschopnosť“, zdôraznila pani de
Palaciová. </i></b></p>
<p>V rámci budúcej finančnej perspektívy (2007-2013)
navrhuje Komisia dôkladné prehodnotenie rozpočtu pre
transeurópske dopravné a energetické siete (TEN), ako  aj
podmienok poskytovania finančnej pomoci.</p>
<ul>
<li>V oblasti dopravy stanovuje navrhované nariadenie rozpočet vo
výške 20,35 miliárd eur. Pomoc sa sústreďuje na
obmedzený počet projektov a povoľuje stimulujúcu
výšku podpory, ktorá môže vo výnimočných
prípadoch dosiahnuť až 50% nákladov na cezhraničné
projekty. Podpora bude podmienená dodržiavaním cieľov,
ktorými sú lepšia vyváženosť druhov dopravy a
interoperabilita. Upresní sa úloha Komisie a členských
štátov v spravovaní podpory.  Tento rozpočet,
oveľa vyšší v porovnaní s predchádzajúcim
obdobím, umožní spolufinancovanie prác na 30
prioritných projektoch v rámci TEN, o ktorých rozhodli
Európsky parlament a Rada 29. apríla tohto
roku<sup><b><a name="fnB1" href="#fn1">[1]</a></b></sup> (celkové
náklady dosahujú 225 miliárd eur), ako aj programov
zameraných na rozmiestnenie európskych systémov riadenia leteckej
a železničnej dopravy. Berúc do úvahy predpokladané
zdvojnásobenie dopravy medzi členskými štátmi do roku
2020, tento rozpočet prispeje k udržiavaniu hospodárskeho
rastu a rastu HDP (až do výšky 0,3% HDP) a k
zníženiu emisií CO<sub>2 </sub>o 4%<sub>.</sub> </li>
<li>V oblasti energetiky počíta nariadenie s
rozpočtovými prostriedkami vo výške 340 miliónov eur na
účely spolufinancovania realizačných štúdií
týkajúcich sa plynovodov a elektrických prepojení,
ktoré sú potrebné na dobudovanie vnútorného trhu
a zaručenie bezpečnosti zásobovania.</li></ul><p>Komisia
predložila dva ďalšie doplnkové nariadenia:</p>
<ul>
<li>S cieľom rozvinúť existujúci program „Marco
Polo“, ktorý sa usiluje o posun v rovnováhe medzi
spôsobmi dopravy tovaru od cestnej dopravy k iným druhom dopravy.
Marco Polo II zahŕňa nové činnosti ako sú
námorné dialnice a činnosti zamerané na vyhnutie sa doprave.
Program, na ktorý sú vyčlenené finančné
prostriedky vo výške 740 miliónov eur na roky 2007-2013, sa
rozšíri na susedov EÚ. Podľa odhadu Komisie 1 euro
dotácie udelenej v rámci programu Marco Polo vytvorí zisk 6 eur v
rovine sociálnej a environmentálnej. </li>
<li>S cieľom finančne podporiť fázy rozmiestňovania a
prevádzky na spustenie európskeho satelitného
navigačného systému GALILEO, v rozsahu 1 miliardy eur. Zisky
z komerčnej činnosti súvisiacej s prevádzkou
systému by v budúcnosti mali zabezpečiť finančnú
rovnováhu.
</li></ul><hr><p><sup><b><a name="fn1" href="#fnB1">[1]</a></b></sup> <a
href="http://ec.europa.eu/ten/transport/revision/revision_1692_96_en.htm">http://ec.europa.eu/ten/transport/revision/revision_1692_96_en.htm</a></p>
<p></p>


