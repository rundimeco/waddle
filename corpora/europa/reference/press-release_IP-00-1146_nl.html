<H3>
<P><B>De Commissie keurt het werkprogramma voor het Witboek over Europees bestuur goed</B></H3>
<P><I><B>Het Witboek over Europees bestuur </B></I><I><B>« Verdiepen van de democratie in de Europese Unie </B></I><I><B>» zal medio 2001 worden gepubliceerd. Het werd door Voorzitter Prodi aangekondigd in zijn toespraak tot het Europees Parlement op 15 februari laatstleden. Het vandaag goedgekeurde werkprogramma omschrijft zes werkterreinen met het oog op de voorbereiding ervan.</B></I>
<P>Bevorderen van nieuwe vormen van Europees bestuur is een van de vier strategische prioriteiten van de Commissie gedurende haar lopende ambtsperiode. Het bestuur omvat de regels, processen en handelwijzen die de kwaliteit van de uitoefening van de Europese bevoegdheden bepalen: verantwoordelijkheid, zichtbaarheid, samenhang en doeltreffendheid. De democratie op Europees niveau berust op de verantwoordelijkheid van de uitvoerende organen ten overstaan van de bij algemeen stemrecht verkozen vergaderingen, doch ook op de daadwerkelijke inschakeling van de burgers bij het concipiëren en ten uitvoer leggen van de beslissingen die op hen betrekking hebben. De bestuursidee leidt ertoe dat wordt nagedacht over de rijkdom en het bijzondere karaker van het politieke stelsel van de Unie, waarbij bijvoorbeeld ook aandacht kan worden besteed aan de verdeling van de bevoegdheden.
<P>Voorzitter PRODI heeft gewezen op het belang dat hij persoonlijk aan dit omvangrijke raadplegings- en overlegproces hecht. Het gaat erom de Europese democratie te moderniseren op het moment van de uitbreiding, de mondialisering, de nieuwe communicatietechnologieën, waarbij verder meer tegemoet moet worden gekomen aan de aspiraties van de burger om aan openbare aangelegenheden werkelijk deel te nemen. De media kunnen aan dit proces een eminente bijdrage leveren.
<P>Het debat over Europees bestuur tussen de verschillende niveaus (regeringen en Europees, nationaal en lokaal niveau) moet derhalve gericht zijn op de verdieping van de democratie in Europa en een grotere legitimeit van de instellingen. Door de publicatie van haar Witboek, dat zij op grote schaal zal verspreiden, hoopt de Commissie een bijdrage te leveren aan dit debat, dat de belangstelling moet wekken van alle actoren die een rol spelen in het openbaar leven. 
<P>De Commissie heeft vandaag haar goedkeuring gehecht aan een werkprogramma dat geldt voor alle diensten van de Commissie. Deze zullen hun bijdrage leveren aan de verschillende overlegfora die de voedingsbodem zullen vormen voor de opstelling van het Witboek.
<P>Het gaat hierbij om de volgende gebieden:
<UL><P><LI>verruimen en verrijken van het openbaar debat over de Europese uitdagingen;
<P><LI>sturen van de processen die leiden tot de uitwerking en tenuitvoerlegging van beslissingen op communautair vlak;
<P><LI>betere uitoefening van de Europese verantwoordelijkheden door decentralisatie;
<P><LI>bevorderen van de samenhang en de samenwerking binnen een Europa in netwerkverband;
<P><LI>de bijdrage van de Unie aan het mondiaal bestuur;
<P><LI>de integratie en de strategische dimensie van het beleid van de Unie op Europees niveau.
</UL><P>In de loop van de opstelling van het document zullen aan de Commissie tussentijdse verslagen worden voorgelegd. Het team dat werd samengesteld om het Witboek uit te werken, zal worden belast met het activeren van een brede informele raadpleging van de partners van de Commissie gedurende het hele opstellingsproces van het Witboek. Het zal de interactie tussen de interne werkgroepen van de Commissie vergemakkelijken en de bijdragen stimuleren van externe actoren zoals regionale en lokale verantwoordelijken, sociale partners en andere hoofdrolspelers binnen de burgerlijke samenleving, specialisten op academisch niveau en gewone burgers.
<P>Een elektronische site zal vanaf medio oktober toegankelijk zijn op het volgende adres: <A HREF="http://ec.europa.eu/governance">http://ec.europa.eu/governance</A>.
