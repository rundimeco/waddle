<h1>
<a name="Heading4"></a><b>Žgane pijače:</b><b> Komisija
predlaga jasnejše predpise za izboljšanje kakovosti, spoštovanje
mednarodnih obveznosti in zaščito geografskih
označb</b></h1>
<p><b><i>Komisija je sprejela predlog za posodobitev zakonodaje EU na
področju žganih pijač. S prilagoditvijo uredb novim
tehničnim zahtevam bo predlog, ki temelji na obstoječi zakonodaji EU
na področju žganih pijač, v veliki meri izboljšal njihovo
uporabnost, berljivost in jasnost. V osnutek je vključena dobro opredeljena
politika za žgane pijače, ki temelji na treh skupinah proizvodov,
ukoreninjenih v trenutnih opredelitvah proizvodov. Vključene so zahteve
Sporazuma TRIPs in STO, da bi zagotovili zaščito geografskih
označb EU na svetovnem trgu.</i></b></p>
<p>Mariann Fischer Boel, komisarka za kmetijstvo in razvoj podeželja, je
dejala: „Proizvodnja žganih pijač je pomembna tako za
potrošnike kot tudi za proizvajalce v EU. Predpisi so namenjeni
zaščiti in obveščanju potrošnikov ter
preprečevanju goljufivih dejanj, ob sočasnem povečanju
preglednosti in poštene konkurence.“</p>
<p>Namen predloga je z nadaljnjim upoštevanjem tradicionalnih postopkov, ki
se uporabljajo pri proizvodnji žganih pijač, zaščititi
ugled, ki so si ga žgane pijače EU pridobile v EU in na svetovnem
trgu. Tehnološke inovacije se upoštevajo, kadar izboljšujejo
kakovost.</p>
<p>Predlog upošteva določbe Sporazuma o trgovinskih vidikih pravic
intelektualne lastnine („Sporazum TRIPs“) in Splošnega
sporazuma o carinah in trgovini, ki je sestavni del Sporazuma o ustanovitvi
Svetovne trgovinske organizacije.</p>
<p>V skladu z dobro opredeljenimi merili za proizvodnjo in označevanje se
žgane pijače uvrščajo v tri skupine: žganja, posebne
žgane pijače in druge žgane pijače.</p>
<p>V opredelitvah se še naprej upoštevajo tradicionalni postopki za
zagotavljanje kakovosti, vendar so le-te posodobljene na mestih, ki so bila prej
pomanjkljiva ali nezadostna, ali kadar jih je mogoče izboljšati ob
upoštevanju tehnološkega razvoja.</p>
<p><b>Glavne značilnosti nove uredbe o žganih pijačah:</b></p>
<ul>
<li>izboljšanje uporabnosti, berljivosti in jasnosti uredbe, ki temelji na
sedanji zakonodaji na področju žganih pijač,</li>
<li>prilagoditev uredb zahtevam STO, vključno s Sporazumom TRIPs,</li>
<li>opredelitev meril, ki usmerjajo priznavanje novih geografskih
označb,</li>
<li>uvedba dobro opredeljene politike za žgane pijače, ki temelji na
treh skupinah proizvodov, ukoreninjenih v trenutnih opredelitvah
proizvodov,</li>
<li>uvedba prožnosti, tako da se Komisiji, ki jo podpira Upravljalni odbor
za žgane pijače, omogoči pristojnost za spreminjanje prilog,</li>
<li>prilagajanje uredb novim tehničnim zahtevam,</li>
<li>združitev obstoječih dveh uredb o žganih pijačah v eno

