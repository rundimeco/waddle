<h1>
<a name="Heading4"></a><b>Un ocean de oportunităţi:</b><b>
Comisia propune o politică maritimă integrată pentru
UE</b></h1>
<h2>
<a name="Heading7"></a><b><i>Astăzi Comisia a adoptat o comunicare prin
care îşi defineşte viziunea privind o politică maritimă
integrată pentru UE, precum şi un plan de acţiune detaliat de
stabilire a unei agende de lucru ambiţioase pentru anii următori.
Descoperirile ştiinţifice, progresele importante în cadrul
dezvoltării tehnologice, globalizarea, schimbările climatice, precum
şi poluarea mediului marin sunt f</i></b><b><i>actori care duc la o
deteriorare rapidă a relaţiei Europei cu mările şi oceanele,
cu toate oportunităţile şi provocările aferente. O
politică maritimă integrată îi va permite Uniunii Europene
să abordeze aceste provocări în mod direct. Această
propunere are la bază o campanie extinsă de consultare publică
finalizată în luna iunie a anului în curs şi este rezultatul
muncii unui grup director alcătuit din 10 comisari şi prezidat de Joe
Borg. Atât comunicarea cât şi planul de acţiune sunt
însoţite de un raport privind rezultatele consultării, care
demonstrează susţinerea puternică de care se bucură
această iniţiativă a Comisiei din partea părţilor
interesate. </i></b></h2>
<p>Preşedintele Comisiei Europene, José Manuel Barroso, care este
iniţiatorul acestei noi abordări a politicii maritime, a declarat:
„Sunt convins că o mare parte a viitorului nostru depinde de
potenţialul încă nevalorificat al oceanelor. Propunerea
noastră privind o politică maritimă integrată a fost
concepută cu scopul de a genera creştere, locuri de muncă şi
durabilitate. Concepţia care a stat la baza acestei propuneri a fost
promovarea interesului european comun, precum şi valorificarea tuturor
oportunităţilor pe care le oferă oceanele, fără a
pierde totodată din vedere aspectul durabilităţii. Acest aspect
face parte integrantă din strategia noastră de modernizare a Europei
şi de pregătire a acesteia pentru o lume globalizată.”</p>
<p>Comisarul European pentru Pescuit şi Afaceri Maritime, Joe Borg, a
adăugat: „Toate părţile interesate şi-au exprimat
părerea şi noi le-am ascultat. Acesta este un prim pas crucial pentru
mările şi oceanele Europei – deblocarea potenţialului
şi confruntarea cu provocările unei Europe maritime vor constitui
obiectivul nostru comun. Noua politică ne va permite să
valorificăm din plin resursele noastre maritime şi va contribui la
capacitatea Europei de a face faţă provocărilor majore cu care se
confruntă.”</p>
<p>Până acum, diversele activităţi şi politici privind
mările au fost în general gestionate din perspectivă
sectorială. O politică maritimă integrată va modifica modul
de formulare a politicii şi de luare a deciziilor în sectorul maritim,
respectând în totalitate principiul subsidiarităţii. Aceasta
va oferi autorităţilor competente posibilitatea de a analiza
interacţiunile dintre diferitele sectoare şi politici relevante
şi de a le lua în considerare la toate nivelurile, în vederea
elaborării unor instrumente comune de exploatare a sinergiilor şi de
evitare a conflictelor. </p>
<p>Noua politică va avea la bază potenţialul Europei în ceea
ce priveşte cercetarea marină, tehnologia şi inovaţia. De
asemenea, aceasta va fi fundamentată pe agenda de la Lisabona pentru
creştere şi locuri de muncă mai multe şi mai bune, precum
şi pe angajamentul primordial al UE de a garanta dezvoltarea economică
fără a periclita durabilitatea mediului înconjurător. </p>
<p>Această comunicare, precum şi planul de acţiune aferent,
enumeră o gamă de acţiuni concrete care vor fi lansate în
timpul mandatului actualei Comisii. Aceste acţiuni vizează un spectru
larg de aspecte, de la transportul maritim până la concurenţa
în domeniul transportului maritim, piaţa forţei de muncă,
cercetarea ştiinţifică, pescuitul şi protecţia mediului
marin. Acestea includ:</p>
<ul>
<li>un spaţiu european de transport maritim fără frontiere;</li>
<li>o strategie europeană privind cercetarea în domeniul marin;</li>
<li>politici maritime naţionale integrate care urmează să fie
elaborate de către statele membre;</li>
<li>o reţea integrată de supraveghere maritimă; </li>
<li>o foaie de parcurs privind amenajarea spaţiului maritim elaborată
de către statele membre;</li>
<li>eliminarea practicilor ilegale de pescuit, precum şi a pescuitului
în largul mării cu traulere de fund, care are efecte destructive
asupra fundului marin;</li>
<li>promovarea unei reţele europene a centrelor de activităţi
maritime („clusters”);</li>
<li>o reevaluare a derogărilor de la legislaţia europeană a
muncii în domeniul pescuitului şi al transportului maritim;</li>
<li>o reţea europeană de observare şi de stocare a
informaţiilor din domeniul marin;</li>
<li>o strategie de ameliorare a efectelor schimbărilor climatice asupra
regiunilor costiere;</li></ul><p>Punerea în aplicare a planului de
acţiune a început deja astăzi, cu prezentarea de către
Comisarul Spidla a unei treceri în revistă a derogărilor de la
legislaţia muncii în sectoarele maritime, precum şi cu publicarea
de către Comisarul Piebalgs a unui raport privind corelările dintre
politica UE privind energia electrică şi noua politică
maritimă integrată.</p>
<p>O politică maritimă integrată va avea succes numai dacă
va beneficia de angajamentul şi de sprijinul susţinut al tuturor
actorilor implicaţi şi al părţilor interesate. Comisia va
continua colaborarea cu părţile interesate şi cu
autorităţile la nivel european, naţional şi regional,
în vederea transpunerii în realitate a viziunii sale.</p>
<p><a name="_Hlt179354462"></a><a name="_Hlt179354463"></a>În
săptămânile următoare vor fi iniţiate şi alte
acţiuni în ceea ce priveşte politica portuară, pescuitul
şi protecţia mediului marin. <br>Pachetul complet de informaţii,
precum şi alte informaţii suplimentare privind politica maritimă
pot fi consultate la adresa: </p>
<p><br><a
href="http://ec.europa.eu/maritimeaffairs/index_en.html">http://ec.europa.eu/maritimeaffairs/index_en.html</a>A
se vedea, de asemenea,<br><a
href="http://europa.eu/rapid/pressReleasesAction.do?reference=MEMO/07/403&format=HTML&aged=0&language=EN&guiLanguage=en">MEMO/07/403</a>.</p>

