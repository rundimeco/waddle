<h1>
<a name="Heading4"></a><b>„Engleza globală nu este
suficientă pentru comerţul global”:</b><b>  conferinţă
la Bruxelles cu privire la competenţele lingvistice şi
competitivitate</b></h1>
<h2>
<a name="Heading7"></a><b><i>Doar limba engleză nu este un catalizator
suficient pentru comerţ. </i></b><b><i> Aceasta este una din principalele
concluzii ale unei conferinţe foarte importante intitulate „Limbile
străine semnifică comerţ”, care se
desfăşoară la Bruxelles pe 21 septembrie. Evenimentul
reuneşte peste 250 de reprezentanţi ai micilor şi marilor
întreprinderi, ai sindicatelor, ai camerelor de comerţ, factori
politici de decizie şi profesionişti în domeniul limbilor
străine. Împreună, aceştia examinează beneficiile pe
care competenţele lingvistice şi abilităţile interculturale
le conferă întreprinderilor comerciale. Deşi limba engleză
îşi va menţine rolul de „lingua franca” în
mediul comercial mondial, competenţele lingvistice suplimentare, în
combinaţie cu competenţele interculturale pot furniza un avantaj
competitiv. Cu ocazia acestei conferinţe a fost lansat, de asemenea, un nou
Forum de afaceri privind multilingvismul, care va examina modalitatea în
care se poate folosi operaţional multilingvismul pentru a da valoare
maximă rezultatelor întreprinderilor. </i></b></h2>
<p>În mesajul de deschidere, Leonard Orban, comisarul european responsabil
pentru multilingvism, a explicat semnificaţia evenimentului: „Aceasta
este o reuniune unică: sunt reprezentate interesele întreprinderilor
şi ale angajaţilor;  ale specialiştilor în domeniul limbilor
străine şi ale cadrelor didactice;  ale factorilor politici de
decizie; şi ale persoanelor fizice interesate. Inaugurarea unei dezbateri
privind limbile străine şi comerţul este o oportunitate foarte
necesară pentru toţi factorii interesaţi, iar aceasta ar trebui
să declanşeze o schimbare a atitudinilor şi să conducă
la rezultate reale.”</p>
<p>În rândul reprezentanţilor importanţi ai mediului de
afaceri în cadrul conferinţei se aflau Vicontele Etienne Davignon,
ministru de stat şi preşedinte al Consiliului Brussels Airlines;
Simonetta Luz Afonso<b> – </b>preşedinte al Institutului<b>
</b>Camões; António Gomes de Pinho – preşedinte al
Consiliului de administraţie al Portgás şi al Fundaţiei
Serralves, Portugalia; Hermann Funk<b> – </b>profesor la Universitatea
Jena; Paul Garrido<b> – </b>responsabil pentru resursele umane,<b>
</b>Bouygues Entreprises Franţa-Europa; Peter Mathews<b> –
</b>preşedinte şi director de management al Black Country Metals Ltd,
Regatul Unit. De asemenea, la conferinţă sunt prezenţi
reprezentanţi ai altor societăţi europene.</p>
<p>Conferinţa a fost convocată ca urmare a rezultatelor
cercetărilor, publicate la începutul acestui
an<sup><b><a name="fnB1" href="#fn1">[1]</a></b></sup> (a se vedea de asemenea
<a
href="http://europa.eu/rapid/pressReleasesAction.do?reference=IP/07/230&format=HTML&aged=1&language=RO&guiLanguage=en">IP/07/230</a>),
care arată că lipsa competenţelor lingvistice conduce la
pierderea oportunităţilor în domeniul afacerilor.
Societăţile care au o abordare strategică a comunicării
multilingve s-au dovedit a fi capabile să înregistreze creşteri
ale vânzărilor la export cu mai mult de 40%, în comparaţie
cu concurentele lor, care nu au o strategie lingvistică formală. </p>
<p>Acelaşi studiu a arătat mai departe că, deşi limba
engleză este pe primul loc ca „<i>lingua franca”</i> pentru
comerţul internaţional, există o cerere din ce în ce mai
mare pentru alte limbi. În timp ce o pătrime din societăţile
intervievate şi-au exprimat nevoia de a-şi ameliora
cunoştinţele de limbă engleză, o proporţie
similară şi-a exprimat nevoia de a-şi extinde
cunoştinţele spre limba germană sau franceză, iar limbile
spaniolă şi rusă ocupă un loc important în cadrul
priorităţilor. Numeroase societăţi – în special
cele mari – au pus accentul, de asemenea, pe interesul lor pentru limbile
noneuropene cum ar fi limba chineză, arabă şi urdu, datorită
faptului că acestea încearcă să pătrundă pe
pieţele noneuropene.</p>
<p>În conformitate cu un studiu recent realizat în Regatul Unit,
numărul de persoane din lumea întreagă care învaţă
limba engleză va atinge aproximativ 2 miliarde în următorii 10-15
ani. Contrar convingerii comune, acest fapt este, în realitate, o veste
proastă pentru vorbitorii monolingvi de limbă engleză. Un studiu
anterior, realizat de organizaţia CILT asupra impactului competenţelor
lingvistice asupra economiei Regatului Unit, a arătat că
societăţile britanice înregistrează acelaşi volum de
exporturi către Danemarca, cu o populaţie de 5 milioane de locuitori,
ca şi către America Centrală şi de Sud, cu o populaţie
de 390 de milioane de locuitori. </p>
<p>Ca o acţiune ulterioară Conferinţei privind comerţul, va
fi lansat un nou Forum de afaceri privind multilingvismul, sub
preşedinţia Vicontele Davignon. Forumul de afaceri va reuni un
număr redus de directori europeni care vor identifica modul în care
societăţile pot să utilizeze operaţional gestionarea
limbilor străine, ca parte a eforturilor acestora de a da o valoare
maximă performanţei lor economice.</p>
<hr><p><sup><b><a name="fn1" href="#fnB1">[1]</a></b></sup> <a
href="http://ec.europa.eu/education/policies/lang/key/studies_en.html">Efectele
deficitului de competenţe privind limbile străine în
întreprinderi asupra economiei europene</a></p>


