<h1>
<a name="Heading4"></a><b>A Bizottság</b><b> konzultálni
készül a jövőbeni uniós tengeri
szakpolitikáról</b></h1>
<p><b><i>Az Európai Bizottság ma jelentette be a jövőbeni
tengeri szakpolitikát érintő konzultációs
eljárás kezdeményezéséről szóló
döntését.  José Manuel Barroso elnök és Joe Borg
biztos közösen előterjesztett közleménye
részletezi a kezdeményezés hátterében
meghúzódó okokat. A közlemény szerint a tengernek a 
megélhetésünkhöz és jólétünkhöz
való hozzájárulása legalább olyan jelentős, mint a
gazdasági növekedésben betöltött szerepe. A
kihívás abban áll, hogy ezt fenntartható módon
hasznosítsuk.  Egy integrált megközelítés segítene
elkerülni a konfliktusokat és optimalizálná a
különböző tengeri tevékenységek közötti
együttműködést. Így amellett, hogy azok gazdasági
teljesítőképessége javulna, a környezet védelme is
biztosítva volna. Szintén előmozdítaná az érdekelt
felek nagyobb arányú szerepvállalását, a tengernek
szerves egészként történő felfogását,
valamint a különböző tevékenységek tengerre
gyakorolt hatásainak megértését. A tengerrel kapcsolatos
ügyekért felelős biztosokból Borg biztos elnöksége
alatt álló munkacsoport konzultációs anyagot fog
előkészíteni az Unió jövőbeni tengeri
szakpolitikájáról. Ezen anyag a jövő év első
felére tervezett közzététele nagyszabású
konzultációt fog elindítani az Unió jövőbeni
tengeri szakpolitikájának lehetőségeiről. A
Bizottság ezt követően megvizsgál valamennyi
hozzászólást, s eldönti, hogy az új tengeri
szakpolitika milyen alakot és formát öltsön mielőtt
javaslatokat készítene elő erre a területre.</i></b></p>
<p>Barroso elnök kijelentette: Európa múltja, jelene és
jövője a tengerektől és óceánoktól
elválaszthatatlan. Vizeink azonban csak akkor tudnak gondoskodni
rólunk és az elkövetkezendő generációkról, ha
mi is vigyázunk rájuk. Az EU tengeri szakpolitikája segíthet
felszabadítani Európa hatalmas növekedési
potenciálját, ugyanakkor a tengeri élőhelyeket is
megóvná. Közös tengeri javaink felelős kezelése
garancia arra nézve, hogy a tengerek és óceánok még
hosszú évekig a gazdagság és az öröm
forrását jelentsék minden európai számára. </p>
<p>„A tengeri szakpolitika segítségével a tengerrel
kapcsolatos intézkedéseket olyan módon alkothatjuk meg,
hangolhatjuk össze és hajthatjuk végre , amely fenntartható
és tevékeny módon optimalizálja a tenger nyújtotta
gazdasági és a rekreációs hozamokat. Nagy örömmel
várom kollégáimmal, valamint a magán – és
közszféra érdekeltjeivel az ezen az izgalmas projekten
végzendő munkát.” - mondta Joe Borg, halászati és
tengerészeti ügyekért felelős biztos.</p>
<p>Barroso elnök felkérte Borg urat „az új tengeri
szakpolitika munkacsoport vezetésére azzal a céllal, hogy
széleskörű konzultációt indítson el az Unió
jövőbeni tengeri szakpolitikájáról”. </p>
<p>Az érintett biztosok: Verheugen úr, vállalkozáspolitikai
és ipari biztos, Barrot úr, közlekedésügyi biztos,
Dimas úr, környezetvédelmi biztos, Hübner asszony,
regionális politikáért felelős biztos, Potocnik úr,
tudományért és kutatásért felelős biztos és
Pieblags úr, energiaügyi biztos. Más biztosokat is fel lehet
kérni a munkacsoportban való részvételre, amennyiben a
megvitatás során tárcájukkal kapcsolatos téma
merül fel. A konzultációs anyag
összeállításába számos szakpolitikai és
technikai terület szakértőit vonják majd be.</p>
<p>A tenger nagyon fontos az Unió számára. Húsz
tagországnak csaknem 70.000 km hosszú partvonala van. Az EU
lakosságának majdnem fele él kevesebb, mint 50 km-re a tenger
partjától. Az egy főre jutó bruttó nemzeti termék
(GNP) több mint 40 %-át már az EU 15-ök esetében is a
tengeri területek adták. A hajógyárak, a halászat
és az ezekhez kapcsolódó szolgáltatóipar két
és fél millió embernek ad munkát. .(Lásd a
mellékelt táblázatokat és a <a
href="/rapid/pressReleasesAction.do?reference=MEMO/05/72&format=HTML&aged=0&language=EN&guiLanguage=fr">Memo/05/72</a>)</p>

