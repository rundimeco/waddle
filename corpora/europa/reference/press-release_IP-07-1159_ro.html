<h1>
<a name="Heading4"></a><b>Comisia Europeană publică
estimările anuale privind producţia
agricolă</b><sup><a name="fnB1" href="#fn1">[*]</a></sup><b>: Valurile de
căldură, seceta şi ploile abundente de pe teritoriul Europei au
rezultate diferite </b></h1>
<h2>
<a name="Heading8"></a><b><i>Serviciul ştiinţific intern al Comisiei
Europene, Centrul Comun de Cercetare (JRC) tocmai şi-a comunicat
estimările anuale privind producţia agricolă în
Europa.</i></b><b><i> Principala previziune este atingerea de către
producţia totală de cereale a anului 2007 a valorii de 276 de milioane
de tone, adică cu 1,6% mai puţin decât media ultimilor cinci ani,
Europa Centrală şi de Est înregistrând cele mai mari
scăderi. </i></b></h2>
<p>Pe întreg teritoriul UE, sezonul de dezvoltare a culturilor a avut
caracteristici speciale, iarna blândă şi temperaturile ridicate
din timpul primăverii stimulând creşterea plantelor. Regiunile
nordice au fost în mod special afectate de ploi extinse, în timp ce
valurile de căldură şi perioadele de secetă au avut un efect
negativ în ţările estice, în special în zona Mării
Negre. </p>
<p>În România, de exemplu, previziunile indică faptul că
producţia de grâu va fi cu 20,1% mai mică decât media,
în timp ce în Bulgaria producţia de orz va fi cu 14,6% mai
mică, iar producţia de porumb ar putea scădea cu până
la 40%. În Ungaria, producţia de porumb va fi mai mică cu 6,7%,
în Republica Cehă producţia de grâu moale va scădea cu
7,1%, iar în Slovacia, cu 8,9%. </p>
<p>Comparată cu culturile individuale în cele 27 de state membre la UE
din ultimii cinci ani, producţia estimată pentru 2007 este:</p>
<ul>
<li>grâu moale: (±0%)</li>
<li>grâu dur (+13.5)</li>
<li>orz (+3.4%)</li>
<li>porumb boabe (-0.8%)</li>
<li>seminţe de rapiţă (-5,1%)</li>
<li>floarea-soarelui (-3,4%)</li>
<li>cartofi (+8,1%)</li>
<li>sfeclă de zahăr (+4,2%)</li></ul><p>Se estimează că
suprafaţa totală utilizată în 2007 pentru producţia de
cereale în cele 27 de state membre UE a scăzut cu 2,3%.
Întrucât se vor produce 276 de milioane de tone [cu 5 milioane de tone
(1,6%) mai puţin decât media cincinală], această valoare
este cu aproximativ 10 milioane de tone mai mare decât producţia din
2006. </p>
<p>Temperaturile ridicate, cu 2-4°C mai mari decât media
sezonieră înregistrate pe întreaga perioadă a sezonului de
dezvoltare a plantelor au avut impact asupra Europei Centrale şi de Est,
precum şi în regiunea balcanică. Franţa, Germania şi
ţările Benelux au avut parte de asemenea de o primăvară
foarte blândă. Spania şi Portugalia au avut parte de ploi de
primăvară bune care s-au răspândit în ţările
din Europa Centrală şi Occidentală începând din luna
mai. </p>
<p>La sfârşitul lunii iunie şi la mijlocul lunii iulie, zonele
sud-est mediteraneene ca Italia şi Balcanii au avut parte de valuri de
căldură şi condiţii atmosferice neobişnuit de uscate
pentru această perioadă. Un val de căldură neobişnuit
se face încă simţit în Ungaria, Bulgaria şi
România, unde atât culturile de iarnă, cât şi cele de
vară sunt afectate.</p>
<p>În aceeaşi perioadă, ploile neobişnuit de abundente
pentru acest sezon din zona Atlanticului de Nord şi a mării Nordului
au dus la reducerea potenţialului culturilor. De la începutul lunii
iunie, de exemplu, Regatul Unit, nordul Franţei, nordul Germaniei,
ţările Benelux, Danemarca, Norvegia şi nordul Poloniei au avut
parte de ploi de peste 150 mm, fapt care a afectat parţial primele culturi.
Cele mai ridicate valori înregistrate au fost de 260 mm în Norvegia
şi chiar 445 mm în nordul Angliei.</p>
<p>Datele privind scăderile extreme ale producţiei medii de cereale
în ultimii cinci ani arată că Bulgaria, Ungaria, România,
Slovacia şi Republica Cehă au fost în mod special afectate.</p>
<p><b>România </b>(-20,1% pentru producţia de grâu,
faţă de medie, -19,9% pentru orz, -17,7% pentru porumb, -16,9% pentru
floarea-soarelui, -50% pentru seminţe de rapiţă), <b>Bulgaria
</b>(-14,6% pentru producţia de orz, faţă de medie, -12,4% pentru
grâu moale, -40,4% pentru porumb, -20% pentru floarea-soarelui), <b>Ungaria
</b>(-6,7% pentru producţia de porumb, faţă de medie, -7,9%
pentru cartofi, -5,9% pentru orz), <b>Slovacia</b> (-8,9% pentru grâu
moale, faţă de medie, -2% pentru orz de iarnă, -15,6% pentru
seminţe de rapiţă) şi <b>Republica Cehă</b> (-7,1%
pentru producţia de grâu moale, faţă de medie, -7,7% pentru
orz).<br>Estimări detaliate per cultură şi per ţară
sunt publicate în<br><a
href="http://europa.eu/rapid/pressReleasesAction.do?reference=MEMO/07/301&format=HTML&aged=0&language=EN&guiLanguage=en">MEMO/07/301</a></p>
<p><b>Informaţii suplimentare: </b></p>
<p><a name="_Hlt108489817"></a><a name="_Hlt108489818"></a><a
href="http://agrifish.jrc.it/marsstat/">http://agrifish.jrc.it/marsstat/</a></p>
<hr><p><sup><b><i><a name="fn1" href="#fnB1">[*]</a></i></b></sup> 	Declaraţie
de declinare a responsabilităţii: Estimările privind
producţia culturilor se bazează pe o utilizare integrată a
analizelor statistice, a modelelor de simulare a dezvoltării culturilor, a
datelor meteorologice observate şi observaţii obţinute prin
teledetecţie. Acestea sunt comunicate pornind de la ipoteza că
perioada rămasă din acest sezon nu va prezenta evenimente suplimentare
extreme care să aibă impact asupra culturilor de vară (porumb,
cartof, floarea-soarelui, sfeclă de zahăr).</p>


