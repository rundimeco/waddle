<h1>
<a name="Heading4"></a><b>Nowe instrumenty zreformowanej polityki
spójności na lata 2007-2013</b></h1>
<p><b><i>Komisja Europejska przedstawiła dzisiaj wnioski dotyczące
pięciu nowych rozporządzeń związanych ze zreformowaną
polityką spójności na lata
2007-2013</i></b><sup><i><a name="fnB1" href="#fn1">[1]</a></i></sup><b><i>.
Zestaw rozporządzeń zawiera ogólne rozporządzenie
ustanawiające wspólny zbiór zasad dla wszystkich
instrumentów, oraz poszczególne rozporządzenia dotyczące
Europejskiego Funduszu Rozwoju Regionalnego (EFRR), Europejskiego Funduszu
Społecznego (EFS) i Funduszu Spójności. Ponadto,
złożono wniosek dotyczący nowego rozporządzenie
mającego zapewnić fakultatywne ramy prawne dla powołania przez
Państwa Członkowskie i regiony organów współpracy
transgranicznej. </i></b></p>
<p><b>Ogólne rozporządzenie.</b> Nowe ogólne rozporządzenie
określa wspólne zasady, przepisy i normy wdrażania EFRR, EFS i
Funduszu Spójności. W oparciu o zasadę wspólnego
zarządzania przez Unię, Państwa Członkowskie i regiony,
wymienione rozporządzenie określa nową procedurę
programowania, oraz wspólne normy zarządzania finansami, kontroli i
oceny. Zreformowany system realizacji zapewnia prostsze, proporcjonalne i
bardziej zdecentralizowane zarządzanie funduszami strukturalnymi oraz
Funduszem Spójności.</p>
<p><b>Europejski Fundusz Rozwoju Regionalnego (EFRR).</b> Rolą EFRR jest
wspieranie inwestycji i pomoc w zmniejszaniu dysproporcji regionalnych w Unii.
Zasadnicze priorytety obejmują badania i innowacje, zagadnienia
dotyczące ochrony środowiska i zapobieganie ryzyku, jednak
infrastruktura pozostanie istotną kwestią, w szczególności w
regionach najsłabiej rozwiniętych.</p>
<p><b>Europejski Fundusz Społeczny (EFS).</b> EFS wspiera kierunki polityki
i priorytety mające na celu osiągnięcie większej liczby i
lepszych miejsc pracy, poprawę jakości i wydajności pracy oraz
wspieranie integracji i spójności społecznej. Fundusz jest
wprowadzany w życie zgodnie z wytycznymi i zaleceniami w ramach
Europejskiej Strategii na rzecz Zatrudnienia.</p>
<p><b>Fundusz Spójności. </b>Fundusz Spójności przyczynia
się do interwencji w dziedzinie ochrony środowiska i sieci
transeuropejskich. Ma zastosowanie do Państw Członkowskich o dochodzie
narodowym brutto (DNB) poniżej 90% średniej wspólnotowej. W
bieżących statystykach, obejmuje 10 nowych Państw
Członkowskich oraz Grecję i Portugalię. W przyszłości,
Fundusz Spójności będzie raczej przyczyniać się
równolegle z EFRR do wieloletnich programów inwestycyjnych
zarządzanych w sposób zdecentralizowany, niż podlegać
zatwierdzaniu indywidualnych projektów na poziomie Komisji.</p>
<p><b>Europejska grupa ds. współpracy transgranicznej. </b>Na
podstawie art. 159 Traktatu oraz w celu pokonania istniejących
przeszkód utrudniających współpracę
transgraniczną, proponuje się nowy instrument prawny zapewniający
fakultatywne ramy dla stworzenia europejskich organów współpracy
transgranicznej. Organom tym zostanie nadana osobowość prawna w
zakresie wdrażania programów współpracy transgranicznej,
oparta na konwencji zawartej między uczestniczącymi władzami
krajowymi, regionalnymi i lokalnymi oraz innymi władzami publicznymi. </p>
<p><a name="_Hlt78101935"></a><a name="_Hlt78101936"></a>Więcej informacji
znajduje się na stronie: </p>
<p><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a>
</p>
<hr><p><sup><b><i><a name="fn1" href="#fnB1">[1]</a></i></b></sup><i> </i>Zob. <a
href="/rapid/pressReleasesAction.do?reference=IP/04/925&format=HTML&aged=0&language=EN&guiLanguage=en">IP/04/925</a>
z 15 lipca 2004 r.</p>


