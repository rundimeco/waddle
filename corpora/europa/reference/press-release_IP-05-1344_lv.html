<h1>
<a name="Heading4"></a><b>Bulgārija un Rumānija tuvojas
mērķim</b></h1>
<p><b><i>Šodien Komisija pieņēma 2005. gada
visaptverošu pārraudzības ziņojumu par Bulgārijas un
Rumānijas gatavošanos iestājai Eiropas Savienībā.
Ziņojumā norādīts, ka gatavojoties abas valstis ir
guvušas panākumus.  Valstīm būtu jāspēj
pildīt ES dalības prasības plānotajā
pievienošanās dienā  –– 2007. gada
1. janvārī, ja tās pieliks visas pūles, īstenojot
reformas. Komisija arī turpmāk cieši uzraudzīs to, kā
notiek gatavošanās. Tā 2006. gada
aprīlī/maijā pārbaudīs situāciju, un tad, ja
vajadzīgs, var ieteikt atlikt iestāšanos līdz
2008. gadam, ja viena vai abas valstis acīmredzami nebūs
sagatavojušās. </i></b></p>
<p>Bulgārijas un Rumānijas 25. aprīlī parakstīja
Pievienošanās līgumu, lai 2007. gada
1. janvārī iestātos Eiropas Savienībā. Tomēr
abas valstis iestājai ES pilnībā vēl nav gatavas,
tādēļ Komisija turpina uzraudzīt šo situāciju.
Šajos ziņojumos ir izklāstīti jaunākie secinājumi.
</p>
<p>Iesniedzot šo ziņojumu, komisārs O. Rēns sacīja:
„Izsaku atzinību Bulgārijai un Rumānijai par līdz
šim gūtajiem nozīmīgajiem panākumiem, gatavojoties
iestājai. Tomēr lēmums vēl nav pieņemts. Mūsu
ziņojumos norādītie jautājumi ļoti nopietni
jāņem vērā un jāuzskata par impulsu reformu
steidzināšanai, ja Bulgārija un Rumānija vēlas būt
gatava iestājai 2007. gada 1. janvārī.” </p>
<p>Komisija apstiprina to, ka Bulgārija un Rumānija atbilst
dalības politiskajiem kritērijiem. Tomēr vairāk
jācenšas stiprināt tieši tiesiskumu, uzlabojot valsts
administrācijas darbu un tiesu sistēmu, kā arī efektīvi
apkarojot korupciju. </p>
<p>Bulgārija un Rumānija ir izpildījušas prasību par
darbojošos tirgus ekonomiku izveidi. Bulgārija virzās pa
iesākto reformu ceļu, un Rumānija enerģiski īsteno
strukturālās reformas programmu, kas tām ļaus izturēt
konkurences spiedienu un tirgus spēku iedarbību Eiropas
Savienībā.</p>
<p>Abas valstis sasniedza arvien lielāku progresu, pieņemot un
īstenojot ES tiesību aktus. Lielākajā daļā nozaru
tās ir krietni virzījušās uz priekšu. Tomēr
Komisija ir arī konstatējusi, ka virknē nozaru jāiegulda
lielāki centieni. Abu valstu iestādēm enerģiski jāveic
gatavošanās pasākumi, lai nodrošinātu to, ka
pilsoņi var izmantot dalības priekšrocības. Abām
valstīm gatavojoties, ir konstatēti vairāki specifiski
trūkumi, kas raisa bažas. Ja Bulgārija un Rumānija
nerīkosies tūlīt, visticamāk tās nevarēs
izpildīt savas saistības šajās konkrētajās
nozarēs līdz 2007. gada 1. janvārim. </p>
<p>Nākamgad aprīlī un maijā Komisija pārbaudīs
šo situāciju. Tad, ja vajadzīgs, tā var ieteikt atlikt
Bulgārijas un Rumānijas iestāju līdz 2008. gada
1. janvārim, ja ir acīmredzami apdraudēta šo valstu
gatavība izpildīt dalības prasības līdz 2007. gada
janvārim virknē svarīgu nozaru. </p>
<p>Sīkākai informācijai skatīt: <a
href="/rapid/pressReleasesAction.do?reference=MEMO/05/395&format=HTML&aged=0&language=EN&guiLanguage=en">MEMO/05/395</a>
and <a
href="/rapid/pressReleasesAction.do?reference=MEMO/05/396&format=HTML&aged=0&language=EN&guiLanguage=en">MEMO/05/396</a></p>
<p><a
href="http://ec.europa.eu/enlargement/index.htm">http://ec.europa.eu/enlargement/index.htm</a></p>

