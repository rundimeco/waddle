<h1>
<a name="Heading4"></a><b>Reformitud ühtekuuluvuspoliitika uued
vahendid 2007-2013</b></h1>
<p><b><i>Euroopa Komisjon esitas täna viie uue määruse
ettepanekud ühtekuuluvuspoliitika reformimiseks aastatel
2007-2013.</i></b><sup><i><a name="fnB1" href="#fn1">[1]</a></i></sup><b><i>
Määruste pakett hõlmab üldmääruse, mis
sätestab ühised reeglid kõikidele vahenditele ning
erimäärused Euroopa Regionaalarengu Fondi (ERDF), Euroopa
Sotsiaalfondi (ESF) ja Ühtekuuluvusfondi kohta. Lisaks on esitatud uus
määrus, mis annab liikmesriikidele ja regioonidele võimaliku
raamistiku piiriülese koostöö (EGCC) juhtimise korraldamiseks.
</i></b></p>
<p><b>Üldmäärus. </b>Uus üldmäärus sätestab
ühised põhimõtted, reeglid ja standardid ERDFi, ESFi ja
ühtekuuluvusfondi rakendamiseks. See määrus, mis tugineb
ühishaldamise põhimõttele, milles osalevad liit, liikmesriigid ja
regioonid, sätestab uue programmitööprotsessi, samuti
finantsjuhtimise, kontrolli ja hindamise ühised standardid.
Ümberkorraldatud jaotussüsteem võimaldab tõukefonde ja
ühtekuuluvusfondi lihtsamalt, proportsionaalsemalt ja
detsentraliseeritumalt juhtida.<b>Euroopa Regionaalarengu Fond (ERDF). </b>ERDFi
ülesandeks on investeeringute edendamine ning regionaalse ebavõrdsuse
vähendamine Euroopa Liidus. Rahastamise prioriteetideks on teadusuuringud,
innovatsioon, keskkonnaküsimused ja riskiennetus, tähtis roll on ka
infrastruktuuril, eriti vähimarenenud piirkondades.</p>
<p><b>Euroopa Sotsiaalfond (ESF).</b> ESF toetab ettevõtmisi ja
sihiseadeid, mille eesmärgiks on uute ja paremate töökohtade
loomine, töö kvaliteedi ja tootlikkuse parandamine ning sotsiaalse
hõlvamise ja ühtekuuluvuse edendamine. Fondi tegevuse aluseks on
Euroopa tööhõivestrateegia suunised ja soovitused.</p>
<p><b>Ühtekuuluvusfond. </b>Ühtekuuluvusfondist rahastatakse
keskkonnaalaseid ja üleeuroopalise transpordivõrgu projekte. Seda
saavad kasutada liikmesriigid, mille rahvamajanduse kogutulu on vähem kui
90% liidu keskmisest. Praeguse statistika kohaselt hõlmaks see 10 uut
liikmesriiki ning Kreekat ja Portugali. Tulevikus rahastatakse
ühtekuuluvusfondist ja regionaalarengu fondist komisjoni poolt heaks
kiidetud individuaalprojektide asemel eeskätt iga-aastaseid
detsentraliseeritud investeerimisprogramme.</p>
<p><b>Euroopa piiriülese koostöö rühm (EGCC).
</b>Piiriülest koostööd takistavate asjaolude ületamiseks on
asutamislepingu artiklile 159 tuginedes tehtud ettepanek uue õigusliku
vahendi loomiseks, mis annaks võimaliku raamistiku Euroopa
koostööasutuste loomiseks. Need oleksid juriidilised isikud, mis
tuginevad osalevate riiklike, piirkondlike, kohalike või muude
ametiasutuste vahelisele kokkuleppele ning mille ülesandeks oleks
piiriüleste koostööprogrammide elluviimine. </p>
<p>Lähem teave: </p>
<p><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a>
</p>
<hr><p><sup><b><i><a name="fn1" href="#fnB1">[1]</a></i></b></sup><i> </i>vaata <a
href="/rapid/pressReleasesAction.do?reference=IP/04/925&format=HTML&aged=0&language=EN&guiLanguage=en">IP/04/925</a>
15. juuli 2004.</p>


