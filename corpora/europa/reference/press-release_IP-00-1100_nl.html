<H3>
<P><B>Commissie keurt verwerving van belang in een Nederlands staalbedrijf door Corus goed</B></H3>
<P><I><B>De Europese Commissie heeft toestemming gegeven voor de verwerving van 30% van de aandelen in en de gezamenlijk zeggenschap over Wuppermann Staal Nederland B.V (WSN) door Corus Group Plc.. WSN was eerder volledig eigendom van Wuppermann GmbH (Duitsland). WSN houdt zich uitsluitend bezig met de bouw, en vervolgens de exploitatie en het beheer van een productiebedrijf in het Nederlandse Moerdijk, voor het beitsen, galvaniseren en versnijden van warmgewalst breedbandstaal. </B></I>
<P>Corus, toonaangevend op het gebied van de productie en distributie van staalproducten, is in 1999 ontstaan uit de fusie van British Steel Plc. en Koninklijke Hoogovens NV. Wuppermann is een staalproductenverwerkend familiebedrijf met twee galvaniseringsinstallaties in Oostenrijk en drie versnijdingsinstallaties. 
<P>WSN zal naar verwachting ongeveer 500.000 ton gegalvaniseerd bandstaal  per jaar produceren. Corus levert een aanzienlijk deel van het benodigde basismateriaal (warmgewalst breedband). Omdat dit nieuwe bedrijf een van de vele nieuwe ondernemingen in thermische verzinking is die de komende jaren actief zullen worden en omdat de levering van Corus aan WSN slechts een zeer klein percentage van de totale vraag naar warmgewalst breedband bedraagt, bestaan er geen concurrentiebezwaren tegen de verwerving van dit belang. 
<P>De Commissie heeft daarom besloten geen bezwaar te maken tegen de concentratie en deze op grond van het EGKS-Verdrag goed te keuren.  
