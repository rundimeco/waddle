<H3>
<P><B>Exportverbod op motorrijwielen van Triumph be</B><B>ëindigd na tussenkomst Commissie</B></H3>
<P><I><B>De Europese Commissie heeft besloten haar antitrustmaatregelen tegen de motorrijwielfabrikant Triumph te be</B></I><I><B>ëindigen nadat de onderneming het verbod om aan Britse consumenten te verkopen, had opgeheven. Na een aantal brieven van Britse consumenten waarin zij beweerden dat zij in Nederland en Belgi</B></I><I><B>ë geen motorrijwielen van Triumph konden kopen, verrichtte de Commissie in april 1999 een </B></I><I><B>"huiszoeking</B></I><I><B>" in de bedrijfsruimten van Triumph in het VK, bij de importeur in de Benelux en bij een aantal dealers in de bovengenoemde landen. Inderdaad werden bewijsstukken gevonden met betrekking tot een exportverbod. Triumph erkende vervolgens de feiten voor de periode april 1997 </B></I><I><B> maart 1998 en bood aan met de Commissie samen te werken. Door haar actie geeft de Commissie de motorrijwielfabrikanten een duidelijk signaal dat zij tegen soortgelijke inbreuken zal optreden indien zij zich voordoen en dat zij deze waar nodig zal bestraffen.</B></I>
<P>Triumph produceert motorrijwielen met een groot motorvermogen (750cc en groter). Deze motorrijwielen worden in alle lidstaten van de Europese Unie (EU) verkocht. Het aandeel van Triumph voor dit soort motorrijwielen in de gehele Unie bedraagt minder dan 5%. De marktaandelen in de afzonderlijke lidstaten zijn eveneens lager dan 5%, behalve in het Verenigd Koninkrijk waar het circa 10% bedraagt. De motorrijwieldistributie valt niet onder de groepvrijstelling van Verordening nr. 1475/95, die alleen betrekking heeft op de exclusieve en selectieve afzetregelingen voor auto's, vrachtwagens en bussen.
<P>Na de ontvangst van de brieven van de Britse consumenten begon de Commissie op eigen initiatief een onderzoek om na te gaan of het beweerde exportverbod van België en Nederland naar het Verenigd Koninkrijk werkelijk bestond. Daartoe werden verrassingsinspecties verricht in de bedrijfsruimten van Triumph in Greenib, bij de importeur in de Benelux en bij een aantal dealers in België en Nederland.
<P>De Commissie vond bewijzen dat Greenib er bij zijn dealers in de Benelux op had aangedrongen de verkoop van Triumph motorrijwielen voor de export op te schorten. Deze opdracht wordt bevestigd door documenten die bij de Belgische en Nederlandse dealers zijn gevonden.
<P>Drie maanden na de huiszoekingen gaf Triumph toe via Greenib een exportverbod te hebben opgelegd aan zijn dealers in de Benelux vanaf april/mei 1997 tot maart 1998, om hen ervan te weerhouden aan Britse consumenten te verkopen. Volgens Triumph was de maatregel om parallelhandel tegen te gaan een gevolg van de koersschommelingen tussen het pond sterling en andere valuta's. De prijsverschillen tussen het VK en België en Nederland bereikten in die periode voor bepaalde modellen 30%.
<P>Op verzoek van de Commissie dat beoogde te voorkomen dat de maatregel opnieuw zou worden toegepast, heeft Triumph Greenib, zijn dealers in het VK en in België en Nederland meegedeeld dat alle dealers vrij zijn motorrijwielen te verkopen aan elke klant, ongeacht het land van herkomst van die klant of het land waar de motorfiets zal worden gebruikt.
<P>Een exportverbod vormt één van de ernstigste mededingingsbeperkingen en is in strijd met artikel 81 van het Verdrag. Gezien de beperkte periode dat het verbod van toepassing was, de geringe invloed die het op de markt kon hebben, en de omstandigheid dat Triumph de feiten heeft erkend, passende maatregelen heeft genomen om het exportverbod op te heffen, en alle vereiste maatregelen ten uitvoer heeft gelegd waarom de Commissie had verzocht om dealers in te lichten omtrent hun verplichtingen, is de Commissie van mening dat het onder de huidige omstandigheden niet nodig is deze zaak voort te zetten.
