<H3>
<P><B>Structuurfondsen: de Commissie keurt een pakket maatregelen op het gebied van onderwijs, opleiding en werkgelegenheid voor de Duitstalige Gemeenschap van Belgi</B><B>ë voor de komende zeven jaar goed </B></H3>
<P><I><B>Anna Diamantopoulou, commissaris voor werkgelegenheid en sociale zaken, heeft een pakket maatregelen op het gebied van onderwijs, opleiding en werkgelegenheid voor de 70.000 personen van de Duitstalige Gemeenschap van Belgi</B></I><I><B>ë ondertekend. Dit 'enig programmeringsdocument uit hoofde van doelstelling 3'</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B> zal de komende zeven jaar </B></I><I><B>€ 10,7 miljoen euro aan EU-steun aan de Duitstalige Gemeenschap verlenen. Gezien haar nieuwe bevoegdheden in verband met het werkgelegenheidsbeleid, is dit de eerste keer dat de Duitstalige Gemeenschap volledig verantwoordelijk zal zijn voor het beheer van haar eigen door het ESF gefinancierde programma. Het programma is een van de vijf EPD's voor Belgi</B></I><I><B>ë die door het Europees Sociaal Fonds worden gefinancierd in het kader van de nieuwe financieringsperiode van de Structuurfondsen, die loopt van 2000 tot 2006. </B></I>
<P>Bij de presentatie van de beschikking verklaarde Anna Diamantopoulou: "Het vandaag goedgekeurde pakket maatregelen is op de maat gesneden om het hoofd te bieden aan de arbeidsmarktmoeilijkheden waarmee de Duitstalige Gemeenschap in België wordt geconfronteerd. De steun zal met name worden gericht op de preventie van het afglijden naar langdurige werkloosheid, de aanmoediging van de integratie van kansarme groepen op de arbeidsmarkt, de bevordering van onderwijs en opleiding, de stimulering van het aanpassingsvermogen en het ondernemerschap en, tenslotte, het nemen van positieve maatregelen om de gelijkheid van vrouwen en mannen tot stand te brengen. De sociale partners en de lokale en regionale organen moeten een sleutelrol spelen bij de succesvolle tenuitvoerlegging van deze maatregelen".
<P>Het enig programmeringsdocument stelt vijf prioriteiten vast:
<UL><P><LI>Het <B>bestrijden en voorkomen van werkloosheid </B>en het helpen reïntegreren van langdurig werklozen en herintreders op de arbeidsmarkt via, bijvoorbeeld, advisering, vaardigheidstraining en persoonlijke 'integratietrajecten', die tijdens het programma 1994-1999 zeer succesvol zijn gebleken. <B>Begroting</B>: €3,3 miljoen oftewel 31% van de ESF-steun. 
<P><LI>Het <B>bevorderen van de toegang tot de arbeidsmarkt</B> voor de met uitsluiting bedreigde groepen. Er zal steun worden verleend aan individuen en groepen die met bijzondere uitdagingen worden geconfronteerd, zoals gehandicapten en immigranten. Met de steun van het Sociaal Fonds zal ook een diepgaande studie naar gemarginaliseerde groepen worden verricht. <B>Begroting</B>: €3,1 miljoen oftewel 29% van de ESF-steun. 
<P><LI>Het <B>verbeteren van de opleiding en het beroepsonderwijs</B>. De maatregelen omvatten de stimulering van nauwere banden tussen scholen en bedrijven, de bevordering van de voortgezette opleiding op het gebied van IT en afstandsonderwijs. <B>Begroting</B>: €1,4 miljoen oftewel 13% van de ESF-steun.
<P><LI>Het <B>aanmoedigen van het aanpassingsvermogen en het ondernemerschap</B> en het bevorderen van nieuwe technologieën. De maatregelen omvatten de opleiding van laaggeschoolde werknemers, HR-managers en vakbondsvertegenwoordigers. Er zal ook steun worden verleend aan de opleiding van meewerkende echtgenoten en de ontwikkeling van een opleidingscultuur in kleine bedrijven. <B>Begroting</B>: €1,3 miljoen oftewel 12% van de ESF-steun.
<P><LI>Het <B>verbeteren van de toegang van vrouwen tot de arbeidsmarkt</B>. Het Sociaal Fonds zal steun verlenen aan herintredende en werkzoekende vrouwen en aan vrouwen die een eigen bedrijf willen starten. <B>Begroting</B>: €1,4 miljoen oftewel 13% van de ESF-steun. 
</UL><P>De bevordering van plaatselijke initiatieven, de informatiemaatschappij en gelijke kansen maakt deel uit van alle vijf prioriteiten. 
<P>De totale begroting van het programma beloopt €25,16 miljoen, waarvan €13,21 miljoen afkomstig is van de overheid van de Duitstalige Gemeenschap, €10,71 miljoen van de EU en €1,23 miljoen van andere bronnen. 
<P><B>Programmabeheer </B>
<P>Zoals het geval is voor alle door de EU gefinancierde programma's in de Gemeenschap, ligt de verantwoordelijkheid voor de uitvoering van het EPD bij het departement van het ministerie van de Duitstalige Gemeenschap voor opleiding, werkgelegenheid en Europese programma's. Het secretariaat-generaal algemene diensten van dit ministerie zal met de betaling van de subsidies worden belast.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>De doelstelling 3-programma's zijn gericht op de aanpassing en de modernisering van de beleidsmaatregelen en stelsels in verband met onderwijs, opleiding en werkgelegenheid. Het enig programmeringsdocument zet de strategie, de prioriteiten, de doelstellingen en de verwachte voordelen van het programma uiteen en geeft aan hoe de maatregelen in het veld zullen worden beheerd, bewaakt en ge</I></SUP><SUP><I>ëvalueerd.</I></SUP>
