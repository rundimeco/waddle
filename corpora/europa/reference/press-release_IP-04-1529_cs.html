Evropská komise dnes dospěla k závěru, že
Česká republika, Kypr, Malta, Polsko a Slovensko
směřují k nápravě nadměrného schodku,
který u nich byl zjištěn letos v červenci, a plní
tak doporučení Rady. Proto není v tuto chvíli
třeba žádných dalších doporučení.
„Jsem rád, že Česká republika, Kypr, Malta, Polsko
a Slovensko kladně zareagovaly na doporučení Rady a podnikly
kroky nezbytné pro uřízení rozpočtových
schodků. Zdravé veřejné finance jsou přínosem pro
hospodářství i pro daňové poplatníky a je
třeba o ně usilovat zejména v období vysokého
růstu, které tyto členské státy
prožívají,“ řekl Joaquin Almunia, komisař pro
hospodářské a měnové záležitosti.
Dne 5. července rozhodla Rada na doporučení Komise a na
základě důkazů, že schodek veřejných
rozpočtů ve všech těchto pěti zemích
[1]
přesáhl v roce
2003 referenční hodnotu 3 % HDP. Současně vydala Rada
na doporučení Komise těmto zemím doporučení
s cílem nadměrný schodek odstranit (podle čl. 104 odst.
7 Smlouvy).
S přihlédnutím ke zvláštním okolnostem
panujícím v jednotlivých zemích, například k
původní výši schodku a probíhajícímu
strukturálnímu posunu souvisejícímu
s konvergenčním procesem, doporučila Rada, aby
k nápravě nadměrného schodku došlo do roku 2005 na
Kypru, do roku 2006 na Maltě, do roku 2007 v Polsku a na Slovensku a
do roku 2008 v České republice. U každé země je
tato cesta postupného přizpůsobení v souladu s jejím
vlastním rozvrhem konsolidace rozpočtu uvedeným
v konvergenčním programu z května 2004. Rada také
v souladu s Paktem o stabilitě a růstu stanovila pro
každé doporučení podle čl. 104 odst. 7
čtyřměsíční lhůtu pro podniknutí
„účinných opatření“. U Kypru jde o
opatření, která mají do roku 2005 schodek snížit
pod 3 % HDP. U ostatních pěti zemí, které mají
nadměrné schodky odstranit ve víceletém období, se
účinná opatření týkají dosažení
rozpočtového cíle pro rok 2005.
Lhůta, kterou Rada stanovila pro přijetí
účinných opatření, uplynula a lze proto provést
následující zhodnocení:
odhadovaný schodek za rok 2004 je u všech zemí v souladu
s cíli, které si stanovily v konvergenčních
programech z května 2004,
schodek za rok 2005 bude u všech zemí pravděpodobně v
souladu s postupným přizpůsobením, které navrhla
Rada,
proto se na základě aktuálních informací a na
základě opatření popsaných v rozpočtech na
rok 2005 zdá, že orgány těchto pěti zemí podnikly
účinná opatření a jsou tedy na cestě k
nápravě nadměrných schodků v souladu s
doporučením Rady podle čl. 104 odst. 7.
Zpráva
s hodnocením je k dispozici na adrese:
http://ec.europa.eu/economy_finance/about/activities/sgp/procedures_en.htm
[1]
K tomuto datu dostalo
doporučení Rady celkem sedm zemí. Pro další informace o
plnění doporučení Rady, viz tiskové zprávy IP/04/1528
pro Maďarsko and IP/04/1527
pro Řecko
