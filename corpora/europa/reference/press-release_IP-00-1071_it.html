<H3>
<P><B>La Commissione propone di coordinare gli interventi della protezione civile in caso di emergenza</B></H3>
<P><I><B>La Commissione europea ha proposto di istituire un meccanismo comunitario per gli interventi della Protezione civile nel caso di catastrofi naturali, tecnologiche ed ambientali all'interno ed all'esterno dell'UE. Il meccanismo consentir</B></I><I><B>à di mobilitare e fornire rapidamente i soccorsi e le risorse operative necessarie per aiutare un paese colpito da una catastrofe. Scopo del meccanismo </B></I><I><B>è garantire interventi meglio coordinati e pi</B></I><I><B>ù efficienti. La Commissione ritiene che la proposta contribuir</B></I><I><B>à a salvare vite umane ed a proteggere l'ambiente limitando i danni e l'inquinamento.</B></I>
<P>Nel presentare la proposta la sig.ra Margot Wallström, Commissaria competente per l'ambiente, ha dichiarato: "La proposta della Commissione risponde alle aspettative dei cittadini europei. I recenti disastri ambientali, naturali e tecnologici hanno proposto con urgenza la questione di una maggiore efficienza dell'Unione nel salvataggio delle vite umane e nella protezione dell'ambiente. Con questa proposta la Commissione vuole creare le condizioni per un intervento rapido ed incisivo delle squadre di soccorso degli Stati membri quando le risorse di un paese colpito dalla catastrofe non siano sufficienti. Un miglior coordinamento delle squadre di intervento ci consentirà di raggiungere questo obiettivo."
<P>Michel Barnier, Commissario competente per la politica regionale e le riforme istituzionali ha affermato a sua volta: "Il nuovo meccanismo migliorerà il livello degli interventi in caso di catastrofe in tutta l'Europa, coordinando meglio gli strumenti esistenti e rafforzando la comunicazione e la formazione delle forze della protezione civile. Il sistema europeo potrà essere mobilitato per qualsiasi emergenza e in qualsiasi momento".
<P>All'inizio dell'anno, nel presentare il programma quinquennale della Commissione al Parlamento europeo, il Presidente della Commissione Romano Prodi aveva sollecitato una serie di iniziative per rafforzare la protezione civile in Europa. Il richiamo del Presidente faceva seguito ad una serie di calamità naturali e di catastrofi tecnologiche e ambientali che avevano provocato gravissimi danni in vari Stati membri e paesi vicini. Il Parlamento europeo ha anch'esso adottato una serie di risoluzioni in cui la Commissione ad assumere iniziative in questo campo.
<P>Come è noto, tra queste catastrofi vi sono stati terremoti, la marea nera sulle coste della Bretagna, tempeste devastanti in vari Stati membri e alluvioni disastrose in alcuni paesi candidati. Il cedimento di alcune dighe ha provocato un gravissimo inquinamento nel bacino danubiano e l'esplosione di una fabbrica di fuochi artificiali nei Paesi Bassi ha provocato numerosissime vittime. Le perdite in vite umane in seguito a questi disastri sono enormi: centinaia di morti nella sola Unione europea e ben 15.000 solo nel primo terremoto che ha colpito la Turchia. Anche i danni materiali sono ingenti, dell'ordine delle decine di miliardi di euro (danni per 20 miliardi di euro sono stati provocati dalle sole tempeste che hanno devastato la Francia e centinaia di milioni sono i danni provocati dall'incidente dell'Erika).
<P>L'esperienza acquisita in questi ultimi anni permette di affermare che il sistema attuale manca dei mezzi per mobilitare risorse significative e sufficienti presso gli Stati membri e coordinare gli interventi come sarebbe necessario. Di qui la chiara esigenza di un meccanismo significativamente rafforzato, in sintonia con quanto è stato chiesto a livello politico.
<P>La proposta della Commissione di un meccanismo rafforzato di protezione civile dovrà fondarsi su quattro elementi fondamentali:
<UL><P><LI><B>Identificazione preventiva delle risorse di intervento</B>. Obiettivo: individuare in anticipo le squadre d'intervento disponibili con brevissimo preavviso (in genere nel giro di 2-24 ore dopo l'emergenza) presso i servizi di protezione civile degli Stati membri e che possono essere mobilitate per l'intervento (la loro composizione può variare a seconda del tipo di emergenza e delle particolari esigenze che essa presenta).
<P><LI><B>Programma di formazione/addestramento per migliorare le capacit</B><B>à di risposta. </B>Obiettivo: organizzare un programma di formazione/addestramento finalizzato a migliorare la capacità delle squadre di operare congiuntamente ed a promuovere la miglior possibile complementarità reciproca. Il programma si articolerà in corsi teorici ed esercitazioni pratiche svolti congiuntamente e fornirà ai componenti delle squadre l'occasione di essere distaccati per brevi periodi presso squadre operanti in altri Stati membri.
<P><LI><B>Squadre di valutazione e coordinamento</B>. Obiettivo: creare la possibilità di <I>mobilitare una piccola squadra di valutazione e coordinamento e inviarla immediatamente sul campo</I> in modo da migliorare l'efficienza e il coordinamento sul terreno e determinare quali risorse siano più adeguate per affrontare l'emergenza nonché - se del caso - istituire collegamenti con le autorità competenti del paese che ha chiesto l'assistenza.
<P><LI><B>Creazione di un sistema comune di comunicazione per le emergenze. </B>Obiettivo: mettere a punto un sistema comune per le comunicazioni di emergenza che operi fra le amministrazioni della Protezione civile degli Stati membri e i servizi competenti della Commissione
</UL><P>Il perno del sistema sarà costituito dalle squadre d'intervento. Tuttavia, poiché nella gestione delle emergenze occorre sempre garantire una certa flessibilità, gli Stati membri ed i paesi terzi dovrebbero avere la possibilità di chiedere aiuti anche sotto forma di invio di personale specializzato e dei materiali e attrezzature specifici necessari per affrontare un particolare tipo di emergenza. Queste risorse potrebbero essere fornite dalle autorità nazionali della protezione civile, come pure da organizzazioni non governative ed altri soggetti. 
<P>I paesi candidati saranno invitati a partecipare al meccanismo. L'esperienza recente del terremoto in Turchia e il cedimento delle dighe del bacino Danubiano hanno indicato chiaramente l'importanza di un meccanismo siffatto per questi paesi. Pertanto, nella proposta della Commissione figurano alcune disposizioni che consentono la loro partecipazione.
<P>Va notato che la responsabilità generale per le misure di risposta alle emergenze sono di esclusiva e intera competenza del paese che chiede assistenza in caso di catastrofe.
<P>Il meccanismo comunitario per il coordinamento degli interventi della protezione civile nel caso di emergenze può altresì contribuire alla gestione della risposta non militare alle crisi dei paesi terzi nell'ambito della Politica estera e di sicurezza comune.
<P>La proposta della Commissione va ad integrare l'attuale programma di azione comunitario a favore della Protezione civile (2000-2004) per il quale si rinvia all'allegato. Le attività contemplate nella proposta di decisione non sono invece contemplate dall'attuale programma di azione. Sarà garantita la coerenza e la complementarità tra le attività di cui al programma di azione e le iniziative contemplate dal futuro meccanismo.
<P><B>Allegato</B>
<P><B>Programma di azione comunitario a favore della protezione civile </B>
<P>Nel 1997 venne adottato il primo programma biennale per gli anni 1998-99, forte di una dotazione di 3 milioni di €. Un secondo programma quinquennale è stato adottato nel 1999 per gli anni 2000-2004, con una dotazione finanziaria di 7,5 di €. Questi programmi comunitari, in sintonia con il principio di sussidiarietà, hanno lo scopo di fornire un sostegno ed integrare gli sforzi degli Stati membri, in modo da conseguire una maggiore efficienza . In particolare, il programma consente di mettere in comune l'esperienza maturata nelle catastrofi a livello nazionale e di prestarsi assistenza reciproca in caso di necessità.
<P>Quali sono state fino ad oggi le realizzazioni dei programmi di azione?
<P>Per meglio valorizzare le limitate risorse assegnate al Programma, la Commissione, in stretta cooperazione con le autorità nazionali di Protezione civile, ha lanciato una serie di grossi progetti intergovernativi allo scopo soprattutto di istituire ed emanare raccomandazioni, orientamenti e regole comuni e di consolidare le reti di esperti in protezione civile.
<P>I progetti prioritari sono i seguenti:
<P><B>Prevenzione delle catastrofi </B>
<UL><P><LI>Il progetto intende, in una prima fase, definire gli indirizzi per l'impiego delle tecniche di valutazione del rischio, per la prevenzione delle inondazioni improvvise e per il miglioramento della sicurezza antincendio.
</UL><P><B>Informazione al pubblico </B>
<UL><P><LI>Il progetto intende contribuire, in una prospettiva di lungo termine, a realizzare una zona comune più sicura per i 370 milioni di cittadini europei. L'obiettivo verrà perseguito attraverso una migliore informazione del pubblico sui rischi cui esso è esposto e sul comportamento da tenere in caso di incidenti nonché sulla promozione di segnali e allarmi comuni.
</UL><P>Un'iniziativa che dovrà ricevere un sostegno ai sensi del nuovo programma di azione, consisterà nel creare una piattaforma comunitaria per agevolare l'integrazione delle nuove tecnologie, in particolare la trasmissione di immagini via satellite e i sistemi più moderni di comunicazione nelle strutture della protezione civile. 
<P>Altri importanti progetti (scambio di esperti, gestione delle crisi, medicinali per le catastrofi) sono in corso.
<P>Per ulteriori informazioni sulle attività della comunità nel campo della Protezione civile si può consultare il seguente sito Web:
<P><A HREF="http://ec.europa.eu/environment/civil/">http://ec.europa.eu/environment/civil/</A>
