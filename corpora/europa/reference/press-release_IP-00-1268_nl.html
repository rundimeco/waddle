<H3>
<P><B>Busquin kent de Descartesprijs voor wetenschappen ter waarde van </B><B>€ 660.000 toe</B></H3>
<P><I><B>De Commissaris voor Onderzoek Philippe Busquin heeft heden de Ren</B></I><I><B>é Descartesprijs, waaraan een bedrag van </B></I><I><B>€660.000 is verbonden, toegekend aan een groep internationale onderzoekers als blijk van waardering voor het hoge niveau van hun wetenschappelijk werk en voor hun teamwork op internationaal niveau. De prijs gaat naar een team dat onder leiding staat van  Professor Ian Smith (UK, chemie), Dr Dago de Leeuw (NL, elektronica) en Professor Alan Lehmann (UK, genetica). Een jury van hoog niveau had eerst uit ongeveer 100 Trans-Europese teams een preselectie van acht onderzoeksgroepen uit diverse disciplines gemaakt.</B></I>
<P>Bij de uitreiking van de prijs zei Commissaris Busquin het volgende: "Dit is de eerste keer dat een wetenschappelijke prijs is toegekend aan een internationaal team in plaats van aan individuele onderzoekers. Succesvol grensoverschrijdend teamwork is vaak bepalend voor het hoge niveau van het Europese wetenschappelijke onderzoek, maar is normaal geen selectiecriterium bij internationale prijzen. Ik ben ervan overtuigd dat alleen door in netwerkverband opererende wetenschappers het Europese onderzoek een leidende positie in de wereld kan bereiken". 
<P>De Descartesprijs is een nieuwe onderscheiding die door de Europese Commissie in het leven is geroepen om wetenschappelijk topniveau en internationaal teamwork te belonen. Hij wordt gefinancierd uit de het onderzoekbudget van de EU en zal voortaan jaarlijks worden toegekend.
<P>Dit jaar zijn de Descartesprijzen verleend voor onderzoek inzake de ontwikkeling van nieuwe methoden voor de bestudering van de chemische reactiekinetiek bij zeer lage temperaturen, het synthetiseren en toepassen van een nieuwe categorie uit zelforiënterende polymeren opgebouwde transistors voor elektronische circuits, alsook voor de ontdekking van het verband tussen de processen waardoor genetisch materiaal wordt hersteld en de wijze waarop genetisch materiaal codeert voor eiwitten.
<P>De volgende acht projecten werden als finalisten voor de Descartesprijs geselecteerd:
<P>Nieuwe accupakketten voor hybride auto's (DE, UK, SE), chemische processen bij zeer lage temperaturen (UK, FR), zonne-energie (ES, DE), Europese identiteitsstudie (FR, BE, UK, ES, IT,DE, HU, CH, LU), kunststof transistors voor het merken van producten (NL, DE, UK, DK), voorspelling van klimaatveranderingen (UK, IT, DK, FR, DE, ES), milieuvriendelijke lijmen voor houten panelen (FR, DE), tot kanker leidende genetische afwijkingen (UK, IT, NL, FR)
<P>De jury van de Descartesprijs bestond uit de volgende personen: Dr Sirkka Hämäläinen (Raad van Bestuur van de Europese Centrale Bank), de heer Pantelis Kyriakides (vice-voorzitter van het Europees Octrooibureau), Dr Beatrice Rangoni Macchiavelli (voormalig voorzitter van het Economisch en Sociaal Comité), Sir John Maddox (voormalig hoofdredacteur van 'Nature'), Professor Federico Mayor-Zaragoza (voormalig directeur-generaal van de UNESCO), Dr Ulf Merbold (astronaut), Professor Ben Mottelson (Nobelprijswinnaar voor fysica), Professor Nikolai Platé (secretaris-generaal van de Russische Academie voor Wetenschappen), Professor Anna C. Roosevelt (Curator archeologie, Field Museum, Chicago), en de heer Jean Stéphenne (president-directeur SmithKline Beecham).
