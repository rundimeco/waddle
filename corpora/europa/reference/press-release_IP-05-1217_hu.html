<h1>
<a name="Heading4"></a><b>Honlapot indít a Bizottság az
európai barangolási díjakkal kapcsolatban </b></h1>
<p><b><i>Az Európai Bizottság ma elindított egy új honlapot,
mely azt kívánja elősegíteni, hogy a fogyasztók
előnyösebb feltételek mellett tudják mobiltelefonjukat
külföldön használni. E célból a 25
EU-tagállam szolgáltatói által a barangolásra
megállapított díjszabásból tesz közzé
adatokat a honlap.  A honlap elindítását júliusban
jelezték, amikor Viviane Reding biztosasszony rávilágított a
mobiltelefon külföldön történő
használatának magas költségeire, valamint a díjak
nagyobb átláthatóságának
szükségességére. A honlap díjszabásokból vett
adatokat tartalmazó táblázatok és az EU
mobilszolgáltatóira mutató közvetlen linkek
segítségével szeretné elérni, hogy a fogyasztók
konkrét elképzelésekkel rendelkezzenek a külföldre
utazáskor tapasztalható díjszabás
mértékéről, valamint iránymutatással és
ötletekkel szolgál, hogyan is csökkentsük nemzetközi
barangolási számláinkat. A honlap elindításának
nyár előtti bejelentése óta jelek mutatkoznak arra, hogy
különösen a kedvezményes vakációs és
egyéb díjcsomagokat nyújtó szolgáltatók
között verseny bontakozik ki.</i></b></p>
<p> „Csak a jól tájékoztatott fogyasztó a jól
felkészült fogyasztó”, mondta Viviane Reding, az
információs társadalomért és médiáért
felelős biztos. „Miközben Európában igen nagy
fejlődés mutatkozott egyéb távközlési
szolgáltatások terén, nehéz elhinni, hogy a
külföldi mobiltelefon-használat költségei ilyen
magasak. Ez az oka annak, hogy a Bizottság a ma bemutatott új honlap
segítségével megalapozott döntéshozatalra
kívánja felkészíteni a fogyasztókat, továbbá
ezúton is szorgalmazza a verseny fokozódását az
ágazatban, és egy tisztességesebb, világosabb
díjszabás kialakulását.  </p>
<p>A Bizottság ma elindított honlapja a 25 EU-tagállam valamennyi
mobilhálózat-üzemeltetőjének számos
hívásdíjából tesz közzé adatokat. Célja
továbbá, hogy megkönnyítse a fogyasztók pontos
adatokhoz való hozzáférését azáltal, hogy
közvetlen linkkel utal valamennyi uniós szolgáltató
barangolási tarifatáblázatot tartalmazó honlapjára,
valamint megadja azok elérhetőségeit.  Tanácsot ad, hogyan
találjuk meg a legjobb ajánlatot, és kihez forduljunk
nehézségek vagy panaszok esetén.  </p>
<p>Az Bizottság új honlapja nem az EU-ban érvényes sokezer
díjszabás felsorolását kísérli meg, hanem a
könnyű kezelhetőség érdekében
díjszabásokból vett példákat közöl, amelyek
segítségével a fogyasztó világosan látja, hogy
külföldi utazás esetén mire számíthat. Jelenleg a
honlap, melyet hathónaponként frissítenek, a 2005. szeptemberi
díjszabást mutatja.  </p>
<p>A Bizottság kezdeményezését a 25 nemzeti
távközlési szabályozó hatóság
közreműködése egészítette ki. A barangolási
díjak tekintetében a nemzeti távközlési
szabályozó hatóságok szorosan együttműködnek
a Bizottság szolgálataival, és a közelmúltban az
európai szabályozás egységességéért
felelős európai szabályozók csoportja (ERG) keretei
között a nemzetközi barangolási díjak
átláthatóságát növelő további
intézkedést jelentettek be. Ezért Reding biztos Jørgen Abild
Andersen, a dán távközlési szabályozó
hatóság igazgatója és az ERG jelenlegi elnöke
társaságában mutatta be ma az új bizottsági honlapot.
</p>
<p>A Bizottság ezektől az európai és nemzeti
intézkedésektől azt az összetett hatást várja,
hogy azok jobb és tisztességesebb árajánlatok
adására ösztönzik a szolgáltatókat. </p>
<p><b>Háttér</b></p>
<p>A „nemzetközi barangolás” arra szolgál, hogy a
mobiltelefon-előfizetők külföldi utazásaik során
is használhassák mobiltelefonjukat.  A telefonálók az
otthoni számuk használatával kezdeményezhetnek és
fogadhatnak hívásokat.  Ennek érdekében a
mobilhálózat üzemeltetőjének nemzetközi
barangolási megállapodásokat kell kötnie más
országok szolgáltatóival. <br>Bizottság az európai kis-
és nagykereskedelmi barangolási díjakról az azok
túlzó mértékével kapcsolatos aggályok miatt
2000-ben széleskörű trösztellenes piackutatást
szervezett. A piackutatás következtében Németországban
és az Egyesült Királyságban a nemzetközi
barangolás túlzott nagykereskedelmi ára miatt számos
mobilszolgáltató ellen indítottak trösztellenes
eljárást az EK-Szerződésben meghatározott, a
monopolhelyzettel való visszaélésről szóló
szabályozás (82.cikk) alapján. Mindeddig számos
kifogási nyilatkozatot nyújtottak be (lásd: <a
href="/rapid/pressReleasesAction.do?reference=IP/04/994&format=HTML&aged=1&language=EN&guiLanguage=en">IP/04/994</a>
és <a
href="/rapid/pressReleasesAction.do?reference=IP/05/161&format=HTML&aged=1&language=EN&guiLanguage=en">IP/05/161</a>)
az eljárások során, amelyek még folyamatban vannak.
Ráadásul 2004 óta a Bizottság figyelemmel kísérte
a nemzetközi barangolási szolgáltatások
javítását célzó két stratégiai
partnerkapcsolatot (“Starmap” és “Freemove”), hogy
azok megfeleljenek az EK-Szerződés versenykorlátozó
megállapodásaira (81.cikk) vonatkozó
szabályozásnak.</p>
<p>Az említett eljárásokkal egyidőben a Bizottság 2004
decembere óta foglalkozott a kiskereskedelmi barangolási díjak
témájával, amikor az ERG – a nemzeti
távközlési szabályozók Bizottság által
létrehozott csoportja, amely az EU-n belüli elektronikus
hírközlési szabályozás összehangolását
segíti – összehangolt vizsgálatot indított a
mobilszolgáltatók által a nemzetközi barangolás
vonatkozásában egymásnak felszámolt nagykereskedelmi
árakra vonatkozóan (lásd <a
href="/rapid/pressReleasesAction.do?reference=IP/04/1458&format=HTML&aged=1&language=EN&guiLanguage=en">IP/04/1458</a>).</p>
<p>Ezek a vizsgálatok folyamatban vannak, és május óta
új szakaszba értek, mivel a nemzeti szabályozók az ERG egyik
ülésén elfogadott közös álláspontja
alapján most a saját nemzeti piacaikon folytatják a
vizsgálódást.  Tervezett döntéseikről kellő
időben értesítik a Bizottságot.  „A kiskereskedelmi
árak jelenleg nagyon magasak, egyértelmű indok
nélkül” - ez az ERG egyik következtetése, lásd <a
href="http://erg.eu.int/doc/whatsnew/reg_intens_wrk_intl_roaming_mtg.pdf">http://erg.eu.int/doc/whatsnew/reg_intens_wrk_intl_roaming_mtg.pdf</a></p>
<p>2005 júliusában Reding biztos bejelentette, hogy honlapot
kíván elindítani, amely a nemzetközi barangolási
díjszabásokat átláthatóbbá tenné (lásd:
<a
href="/rapid/pressReleasesAction.do?reference=IP/05/901&format=HTML&aged=0&language=EN&guiLanguage=en">IP/05/901</a>).
A honlap konkrét európai válasz a nemzetközi
barangolási díjszabások tisztességtelenül magas
mértékével kapcsolatos aktuális aggályokra.   </p>
<p>A Bizottság új, a barangolási díjszabásokkal
kapcsolatos honlapja az alábbi internetcímen található meg:
</p>
<p><a
href="http://ec.europa.eu/information_society/roaming">http://ec.europa.eu/information_society/roaming</a></p>
<p><a
href="http://ec.europa.eu/information_society/doc/factsheets/051-roaming.pdf">http://ec.europa.eu/information_society/doc/factsheets/051-roaming.pdf</a></p>
<p>Lásd még: <a
href="/rapid/pressReleasesAction.do?reference=MEMO/05/247&format=HTML&aged=0&language=EN&guiLanguage=en">MEMO/05/247</a>.</p>

