<h1>
<a name="Heading4"></a><b>A Bizottság elindítja a
túlzott hiány esetén követendő eljárást
Magyarországgal szemben</b></h1>
<p><b><i>Ma az Európai Bizottság – a magyarországi
költségvetési helyzet felmérése alapján –
azt az ajánlást fogalmazta meg a Tanács számára, hogy
határozzon úgy, hogy a Magyarország által a túlzott
költségvetési hiány korrigálása
érdekében meghozott intézkedések eredménytelennek
bizonyultak. Míg bizonyos konszolidáció megvalósult, addig a
2004-es, a GDP 4,6%-át és a 2005-ös, a GDP 4,1%-át
elérő hiánycélt várhatóan 0,9
százalékponttal lépik túl. További
intézkedések meghozatala tűnik szükségesnek annak
biztosítása érdekében, hogy 2008-ban a hiánynak a
kormány által meghatározott és a Tanács által
ajánlott mértékre – a GDP 3%-a alá –
történő csökkentése biztonságosan
megvalósuljon. </i></b></p>
<p>„Nagyratörő tervei ellenére, Magyarországnak a
túlzott hiány teremtette helyzet korrigálására
irányuló – a 2004. májusi konvergencia program
kiigazítási pályájával összhangban lévő
– intézkedése eredménytelennek bizonyult. További
korrekciós intézkedésekre van szükség 2005-ben és
az azt követő években annak a lehetőségnek a
fenntartására, hogy az államháztartási hiányt a
GDP 3%-a alá csökkentsék 2008-ra" - mondta Joaquín Almunia,
az Európai Bizottság gazdasági és monetáris
ügyekért felelős biztosa.</p>
<p>Július 5-én, arra a tényre alapozva, hogy Magyarországon
az államháztartási hiány eléri a 6%-ot, –
ezért egyértelműen meghaladja a 2003-as, a GDP 3%-át
kitevő referenciaértéket, a Tanács bizottsági
ajánlásra úgy határozott, hogy Magyarországon
túlzott hiány áll fenn, és a Szerződés 104.
cikkének (7) bekezdése szerint ajánlást bocsátott ki a
túlzotthiány-helyzet megszüntetése
céljából<sup><b><a name="fnB1" href="#fn1">[1]</a></b></sup> .
</p>
<p>A Tanács Magyarország számára kibocsátott
ajánlása szerint a túlzott hiányt többéves
keretben kell korrigálni – legkésőbb 2008-ra –
összhangban Magyarország 2004. májusi konvergencia
programjával. A Stabilitási és Növekedési Paktummal
összhangban a Tanács egy négyhónapos határidőt
határozott meg - 2004. november 5-ig – a 2005-ös
hiánycél elérése érdekében tervezett hatékony
intézkedések meghozatalára. Emellett a magyar
hatóságoknak azt ajánlották, hogy szükség
esetén álljanak készen újabb intézkedések
bevezetésére a 2004-es, a GDP 4,6%-át kitevő
hiánycél elérése érdekében.</p>
<p>A Bizottság szerint – ugyan 2004-ben bizonyos
mértékű konszolidáció megvalósult, mégis a
magyar hatóságok július óta bevezetett
intézkedései (a GDP 0,2%-át kitevő korrekciós csomag
és intézkedések a további túlköltekezés
elkerülésére) nem alkalmasak a 2004-es cél
elérésére, amelyet a Bizottság őszi
előrejelzése szerint 0,9 százalékponttal lépnek
túl. </p>
<p>A kormány felfelé, a GDP 4,7%-ára módosította a
májusi konvergencia programban és az ajánlásban
szereplő 4,1%-os célt. Ugyan a 2005-ös
költségvetés újonnan bevezetett,
kiadáskorlátozási szabályokat foglal magában, de ezek
elégtelennek bizonyulhatnak, és kockázatot is jelenthetnek a
bevételi oldalon. Ennek megfelelően a Bizottság őszi
előrejelzése a GDP 5,2%-át kitevő hiányt vetített
elő, amely pedig több mint egyszázalékos
elcsúszást jelent az eredeti célhoz viszonyítva.</p>
<p>Ezért, a július óta megtett számos intézkedés
ellenére, Magyarország nem felel meg a Tanács
ajánlásának. A Szerződés 104. cikkének (8)
bekezdése alapján - ahogy azt a Stabilitási és
Növekedési Paktum tisztázta - a Bizottság köteles a
Tanácsnak annak formális megállapítására
vonatkozóan ajánlást tenni, hogy Magyarország nem tett
hatékony intézkedéseket a 104. cikk (7) bekezdésében
szereplő ajánlás megválaszolására. Meg kell
jegyezni, hogy – mivel Magyarország még nem tagja az
euro-övezetnek – nem vonatkozik rá a 104. cikk (9)
bekezdése és a 104. cikk (11) bekezdése szerinti túlzott
hiány esetén követendő eljárás további
kettő, valamint utolsó lépése, ez pedig azt jelenti, hogy
nincs lehetőség szankciók alkalmazására.</p>
<p>A bizottsági értékelés szövege a következő
helyen található meg:</p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a>
</p>
<hr><p><sup><b><a name="fn1" href="#fnB1">[1]</a></b></sup> 	Akkor összesen
hét ország kapott tanácsi ajánlást.  A tanácsi
ajánlásoknak való megfelelés
értékelésével kapcsolatban lásd a külön
sajtóközleményeket <a
href="/rapid/pressReleasesAction.do?reference=IP/04/1527&format=HTML&aged=0&language=EN&guiLanguage=en">IP/04/1527</a>
Görögország számára és <a
href="/rapid/pressReleasesAction.do?reference=IP/04/1529&format=HTML&aged=0&language=EN&guiLanguage=en">IP/04/1529</a>
öt másik ország számára.</p>
<p></p>


