<H3>
<P><B>Commissie hecht goedkeuring aan evaluatieverslag over Verordening nr. 1475/95 betreffende afzet- en klantenserviceovereenkomsten inzake motorvoertuigen</B></H3>
<P><I><B>De Europese Commissie heeft haar goedkeuring gehecht aan een evaluatieverslag over de toepassing van Verordening nr. 1475/95 betreffende afzet- en klantenserviceovereenkomsten inzake motorvoertuigen</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>, waarin specifieke EU-mededingingsvoorschriften voor deze sector zijn neergelegd. Het verslag heeft de vorm van een feitenonderzoek van de huidige regeling (een "groepsvrijstelling" van de gebruikelijke voorschriften die autofabrikanten als bindend kader voor hun distributiesystemen kunnen hanteren) en doet als zodanig geen voorstellen voor de toekomst. In het verslag wordt met name ingegaan op de vraag of de hypothesen die aan de verordening ten grondslag liggen nog steeds geldig zijn en of de met de verordening nagestreefde doelstellingen zijn verwezenlijkt. Belanghebbende derde partijen die opmerkingen op het verslag wensen te formuleren, krijgen daartoe de gelegenheid tot uiterlijk 16 januari 2001. In februari 2001 zal een hoorzitting worden gehouden.</B></I>
<P>Het verslag komt tot de conclusie dat de groepsvrijstelling sommige van de doelstellingen die de Commissie in 1995 met het verder toestaan van het gebruik van selectieve distributienetwerken voor de verkoop van motorvoertuigen beoogde, niet heeft weten te realiseren. Dit distributiesysteem lijkt met name de consumenten een billijk aandeel in de voordelen van de in 1993 gecreëerde Europese binnenmarkt te ontnemen.
<P>De Commissie is voornemens vóór eind 2001 met voorstellen te komen voor een nieuwe regeling voor de distributie van en de serviceverlening voor motorvoertuigen. Deze nieuwe regeling moet in werking treden na 30 september 2002, de datum waarop de geldigheidsduur van Verordening nr. 1475/95 verstrijkt. In de voorstellen zal rekening worden gehouden met de van de belanghebbende partijen ontvangen commentaren en met de tijdens de hoorzitting naar voren gebrachte standpunten. Uiterlijk in de eerste helft van 2002 zal de Commissie een besluit nemen omtrent de nieuwe regeling.
<P><B>Aanvullende achtergrondinformatie:</B>
<P>Overeenkomstig artikel 11, lid 3, van Verordening nr. 1475/95 moet het evaluatieverslag over de toepassing van de verordening vóór 31 december 2000 door de Commissie worden opgesteld.
<P>Bij het opstellen van het verslag werd als volgt te werk gegaan:
<P>In augustus/september 1999 werden 8 verschillende vragenlijsten<sup><a name="file.tmp_Ref_2"><a href="#file.tmp_Foot_2">(2)</a></a></sup> gezonden naar de belanghebbende partijen: autofabrikanten, consumentenorganisaties, verenigingen van dealers, onafhankelijke herstellers, onafhankelijke wederverkopers en tussenpersonen, onafhankelijke importeurs en producenten van reserveonderdelen, alsook sommige internetexploitanten. In totaal zijn 117 vragenlijsten verzonden, waarvan er 101 werden beantwoord. Het verslag is gebaseerd op de gegeven antwoorden, op een aantal recente studies over de automobielindustrie en over de distributie van motorvoertuigen, op het zesmaandelijkse autoprijzenrapport van de Commissie, alsook op de eigen ervaring van de Commissie met concurrentievraagstukken in de automobielindustrie.
<P>Het verslag, alsmede bijzonderheden over de hoorzitting zullen vanaf 15 november 2000 beschikbaar zijn op internet op het volgende adres: 
<P><A HREF="http://ec.europa.eu/competition/car_sector/">http://ec.europa.eu/competition/car_sector/</A>
<P>Alle opmerkingen op het verslag dienen te worden gericht aan:
<P>Europese Commissie
<P>DG Concurrentie, Directoraat F
<P>J-70  1/93
<P>Wetstraat 200
<P>B-1049 Brussel
<P>of gefaxt naar het volgende nummer: 0032-2-29.69.800<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>Verordening (EG) nr. 1475/95 van de Commissie van 28 juni 1995 betreffende de toepassing van artikel 81, lid 3, van het Verdrag op groepen afzet- en klantenserviceovereenkomsten inzake motorvoertuigen, PB</I></SUP><SUP><I> L 145 van 29.6.1995, blz. 25.</I></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> </B></SUP><SUP><B><A HREF="http://ec.europa.eu/competition/car_sector/">http://ec.europa.eu/competition/car_sector/</A></B></SUP>
