<H3>
<P><B>Fanghi di depurazione: la </B><B>Commissione</B><B> decide la costituzione in mora di Svezia, Belgio, Irlanda, Italia e Portogallo</B></H3>
<P><I><B>La </B></I><I><B>Commissione</B></I><I><B> europea ha deciso di inviare una lettera di costituzione in mora (prima lettera di intimazione) a Svezia, Belgio, Irlanda, Italia e Portogallo, per non adempimento della direttiva comunitaria sui fanghi di depurazione. La direttiva prescrive il controllo qualitativo dei fanghi di depurazione utilizzati in agricoltura, soprattutto al fine di evitare l'accumulo di metalli pesanti nel suolo; inoltre, per consentire i controlli, prevede un apposito sistema di rilevamento. L'avvio del procedimento di infrazione </B></I><I><B>è stato deciso perch</B></I><I><B>é questi </B></I><I><B>Stati membri</B></I><I><B> non hanno trasmesso le richieste informazioni sullo smaltimento dei fanghi ovvero non hanno garantito un adeguato sistema di rilevamento. A commento della decisione, il Commissario per l'ambiente Margot Wallstr</B></I><I><B>öm ha riferito: "Proteggere e potenziare la qualit</B></I><I><B>à dei nostri cibi </B></I><I><B>è una questione di importanza vitale: noi dobbiamo avere la certezza che per l'uso dei fanghi di depurazione in agricoltura le informazioni che riceviamo sono esatte e le verifiche effettuate sono efficaci. </B></I><I><B>È innegabile che alcuni </B></I><I><B>Stati membri</B></I><I><B> devono migliorare il loro sistema di rilevamento dei dati e di notifica alla </B></I><I><B>Commissione</B></I><I><B>".</B></I>
<P>La direttiva sui fanghi di depurazione (direttiva 86/278/CEE del Consiglio concernente la protezione dell' ambiente, in particolare del suolo, nell' utilizzazione dei fanghi di depurazione in agricoltura) prescrive agli Stati membri di trasmettere ogni tre anni alla Commissione determinate informazioni circa l'uso di fanghi di depurazione: vanno riferite ad esempio le quantità di fanghi prodotte ed utilizzate in agricoltura ed il loro contenuto (concentrazione di metalli pesanti e nutrienti).
<P>Le informazioni relative al periodo 1995-1997 avrebbero dovuto pervenire alla Commissione entro il 30 settembre 1998. Molti Stati membri che non hanno notificato le informazioni richieste nei tempi prescritti hanno poi ottemperato a seguito di un procedimento di infrazione; ma le informazioni fornite o erano incomplete, o rivelavano che le disposizioni della direttiva non erano state correttamente attuate nel diritto nazionale. È emerso in particolare che alcuni Stati membri non effettuano le verifiche prescritte dalla direttiva circa l'uso dei fanghi.
<P>La Commissione ha quindi deciso di avviare in parallelo un'unica procedura per tutti gli Stati membri in questione, a riprova dell'importanza che essa attribuisce alle operazioni di controllo e di notifica dell'uso dei fanghi di depurazione. Poiché le piante assorbono i metalli pesanti dal terreno, prima di iniziare le operazioni di spargimento occorre controllare che le concentrazioni di metalli pesanti nei fanghi rispettino i limiti di legge. 
<P>La misconoscenza delle quantità di fanghi prodotte e di quelle utilizzate in agricoltura ovvero smaltite in altro modo può anche portare a scelte sbagliate in materia di pianificazione territoriale; inoltre questa assenza di informazioni adeguate può far diminuire la fiducia dell'opinione pubblica circa l'uso di fanghi di depurazione in agricoltura.
