<h1>
<a name="Heading4"></a><b>Paskirtasis prezidentas Barroso pristato
savo </b><b>komandą</b></h1>
<p><b><i>Šiandien paskirtasis Europos Komisijos prezidentas José
Manuel Barroso paskelbė, kaip paskirstytos pareigos jo komandos nariams.
Šis sprendimas priimtas po išsamių konsultacijų su kiekvienu
komisaru kandidatu, jo tikslas yra sukurti tvirtą komandos dvasią.
Naujoji Komisija yra vieninga, ji turi politinės patirties. Ji vienija viso
politinio spektro žmones, joje dirba daugiau moterų negu bet kada
anksčiau. Visų komisarų, kaip Kolegijos narių, galios bus
griežtai vienodos. P. Barroso įvedė tam tikrų
organizacinių pakeitimų, turėdamas vienintelį tikslą
įgyvendinti pagrindinius politinius klausimus.</i></b></p>
<p><b>Kokybiška politinė komanda</b></p>
<p>Portfelių paskirstymas paremtas didele paskirtųjų
komisarų politine ir įvairia profesine patirtimi. José Manuel
Barroso pareiškė: “Šią stiprią komandą
aš subūriau siekdamas užtikrinti, kad darbas vyktų
efektyviai ir kad pasiektume užsibrėžtus tikslus. Man labai
svarbu, kad komandos nariai būtų pasišventę bendriems
Europos interesams. Bendrai dirbdami, komisarai teiks realios naudos ES
piliečiams.” Pono Barroso sprendimas perkelti visų komisarų
kabinetus į Berlaymont pastatą pabrėžia jo ryžtą
dirbti komandoje.</p>
<p>Naująją Komisiją sudaro žmonės, turintys
didelės patirties įvairiose politikos sferose. Jos nariai jau daug
žino apie ES politiką ir institucijas. Anksčiau jie buvo
premjerais ir ministrais ir dabartiniais komisarais. Kai kurie iš jų
vedė derybas dėl savo šalių stojimo į Europos
Sąjungą. Kai kurie buvo Konstitucijos Konvento nariai.</p>
<p>Tai yra labai harmoninga komanda. Moterys joje sudaro didžiausią
dalį per visą Europos Komisijos istoriją, jų patirtis apima
visą politinį spektrą.</p>
<p>Kiekvieno komisaro vaidmuo neapribojamas tik tos srities, už kurią
jis atsakingas, klausimais. Komisija veikia kaip Kolegija ir kolektyviai
sprendžia visus klausimus. Kiekvienas komisaras turės griežtai
lygias teises priimant kolektyvinius sprendimus. Galios komisarų
grupėms nebus deleguojamos. Ponas Barroso pasakė: “Man nereikia
pirmarūšių ir antrarūšių komisarų. Visi
komisarai yra vienodai svarbūs. Aš noriu, kad mano autoritetas
būtų paremtas rimtu komandos darbu”.</p>
<p>Siekdama sustiprinti kolegialumo jausmą, Komisija rengs daugiau
neoficialių susirinkimų naujoms idėjoms kolektyviai apsvarstyti
ir gerins bendradarbiavimą tarp departamentų ir privačių
komisarų kabinetų. Kad galėtų greičiau reaguoti į
įvykius ir nustatyti dienotvarkę, Komisijai reikia lanksčios
organizacijos. Tam tikrais atvejais Komisijos darbas bus parengtas iš
anksto pagal temas ir pagal paskirties grupes. Tai suartins komisarus,
kurių pareigos artimos tam tikrai politinei problemai.</p>
<p><b>Pokyčiai, reikalingi politinėms aktualijoms
įgyvendinti</b></p>
<p>Naujosios Komisijos sudėties tikslas yra įgalinti Europos
Sąjungos žmones aiškiai pajusti veiklos rezultatus ir suteikti
Europai galimybę būti išgirstai visame pasaulyje. Jos
organizacija pagrįsta daugeliu dabartinės Komisijos elementų.
Ponas Barroso nemanė, kad reikia iš pagrindų pertvarkyti
Komisijos departamentus. Jeigu jis kai ką pakeitė departamentuose ir
pareigose, jo tikslas buvo pagerinti politikos vykdymą ir įgyvendinti
politinius prioritetus.</p>
<p>Ponas Barroso pareiškė: “Man ypač svarbu bendrauti su
Europa. Apatija, pastebėta per paskutinius Europos rinkimus, kelia
didelį nerimą. Aš specialiai paprašiau, kad viceprezidentas
kurtų komunikacijos strategiją. Žmonėms reikia daugiau
aiškinti, ką daro Europa ir kodėl ji tai daro.”. Tas pats
viceprezidentas bus atsakingas už institucinius santykius. Ji turės
neapsiriboti ES institucijomis, o stebėti nacionalinius parlamentus ir
piliečius. </p>
<p>Lisabonos strategijai iki 2010 m. paversti Europą labiausiai
konkurencinga ekonomika pasaulyje trūksta gyvybingumo. Komisija ir
valstybės narės turi labiau pasistengti pasiekti rezultatų. Ponas
Barroso asmeniškai koordinuos visas pastangas atgaivinti Lisabonos
strategiją. Jis paskyrė viceprezidentą atstovauti nuoseklų
Komisijos požiūrį Konkurencingumo taryboje.</p>
<p>Ponas Barroso nusprendė sustiprinti lygias galimybes aiškiai
paskirdamas šią užduotį komisarui, atsakingam už
užimtumą ir socialinius klausimus, kuris pirmininkaus lygių
galimybių komisarų grupei.</p>
<p>Dėl užsienio politikos ponas Barroso pabrėžia efektyvaus
koordinavimo būtinybę. Jis pirmininkaus užsienio ryšių
komisarų grupei. Svarbus politikos klausimas yra ES kaimynystės
politika, paskiriant šią atsakomybę komisarui, atsakingam už
užsienio santykius. Vienas grupės komisarų tikslas yra
pasiruošti naujo užsienio reikalų ministro atvykimui į
Komisiją ir įgyvendinti Europos diplomatinę tarnybą.
Prisijungęs prie Komisijos, Užsienio reikalų ministras yra
pasiryžęs tapti viceprezidentu, atsakingu už santykius su
užsieniu.</p>
<p>Komisijos valdymo reforma yra nuolatinis procesas, o ne vienalaikis
įvykis. Ponas Barroso nutarė paskirti viceprezidentą
administravimo, audito ir kovos su sukčiavimu reikalams. Šis
viceprezidentas bus atsakingas už reikiamą vadovavimą ir
užtikrins aiškią atskaitomybę Europos Parlamentui.</p>
<p><b>Tolesni žingsniai</b></p>
<p>Komanda pirmą kartą susirinks į neoficialią sesiją
penktadienį, rugpjūčio 20 d. Briuselyje. Jis turi įgyti
Parlamento pasitikėjimą ir gauti jo pritarimą iki lapkričio
1 d. Komisarai dalyvaus atskiruose Parlamento komitetų klausymuose. Jie
prasidės rugsėjo 27 d. ir vyks dvi savaites. Kai Parlamentas pateiks
savo pritarimą, komanda pradės darbą nuo savo politinės
vizijos vystymo ir savo išsamios darbo programos ateinantiems penkeriems
metams rengimo.</p>
<p><b>Pagrindiniai faktai redaktoriams</b></p>
<p>Pagrindiniai pokyčiai, įvesti José Manuel Barroso
dabartinėje situacijoje, yra šie:</p>
<ul>
<li>Pirmininkas asmeniškai pirmininkauja komisarų grupei, susijusiai
su išoriniais ryšiais ir Lisabonos strategija.</li>
<li>Naujas pirmininko pavaduotojo darbas, susijęs su institucijų
santykiais ir komunikacijos strategija</li>
<li>Pirmininko pavaduotojas, užtikrinantis nuoseklų Komisijos
požiūrį Konkurencijos taryboje</li>
<li>Didžiausias kada nors buvęs moterų komisarių
skaičius</li>
<li>Atskyrimas dabar turimų portfelių: transporto ir energijos;
žemės ūkio ir žuvininkystės ; vidaus rinkos ir
mokesčių</li>
<li>Darbo grupių didesnis panaudojimas siekiant pagreitinti politikų
svarstymą</li>
<li>Sutelkti komisarus tose pačiose patalpose (Berlaymont)</li>
<li>Finansinės kontrolės atskyrimas nuo biudžeto reikalų ir
pirmininko pavaduotojo paskyrimas prižiūrėti, kad būtų
užtikrintas patikimas valdymas</li></ul><p>Nauja Komisija pradės
darbą lapkričio 1 d., kai ją balsavimu patvirtins Europos
Parlamentas. Europos Parlamentas gali balsuoti už visą Komisiją,
o ne už atskirus komisarus.</p>
<p>Pagal sutartį dėl Europos Konstitucijos priėmimo, ES
užsienio reikalų ministras taps Komisijos pirmininko pavaduotojas
ratifikavus Konstituciją.</p>
<p>Sutartis įgalioja Komisijos pirmininką suteikti ir perskirstyti
atsakomybę už politikas. Štai tekstas iš Sutarties 217
straipsnio:</p>
<p><i>1. Komisija dirba vadovaudamasi savo pirmininko nustatytomis
politinėmis gairėmis; pirmininkas sprendžia jos vidaus
organizavimo klausimus, siekdamas užtikrinti, kad ji veiktų darniai,
veiksmingai ir kolegialiai.</i></p>
<p><i>2. Komisijai priklausančias atlikti pareigas
struktūriškai padalija ir jos nariams paskirsto jos pirmininkas.
Komisijos kadencijos metu pirmininkas gali keisti tų pareigų
paskirstymą. Komisijos nariai atlieka pareigas, kurias, vadovaudamasis jam
suteiktais įgaliojimais, jiems paveda pirmininkas.</i></p>
<p><i>3. Gavęs kolegijos patvirtinimą, pirmininkas iš
Komisijos narių skiria pirmininko pavaduotojus.</i></p>
<p><i>4.</i> <i>Komisijos narys atsistatydina, jei, gavęs kolegijos
pritarimą, to reikalauja pirmininkas.</i></p>
<p>Barroso Komisijos 25 narių nuotraukas galima rasti Komisijos garso ir
vaizdo bibliotekoje adresu </p>
<p><a
href="http://ec.europa.eu/mediatheque/photo/barroso/commission_en.htm">http://ec.europa.eu/mediatheque/photo/barroso/commission_en.htm</a>
</p>

