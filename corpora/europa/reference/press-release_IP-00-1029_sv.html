<H3>
<P><B>Kommissionen kr</B><B>äver att milj</B><B>öfr</B><B>ågorna integreras i EU:s ekonomiska politik</B></H3>
<P><I><B>I ett meddelande till r</B></I><I><B>ådet och Europaparlamentet h</B></I><I><B>ävdar Pedro Solbes, kommission</B></I><I><B>är med ansvar f</B></I><I><B>ör ekonomiska och monet</B></I><I><B>ära fr</B></I><I><B>ågor att det inte finns n</B></I><I><B>ågon inneboende mots</B></I><I><B>ättning mellan ekonomisk tillv</B></I><I><B>äxt och bevarandet av en god milj</B></I><I><B>ö. Det kommer att kr</B></I><I><B>ävas f</B></I><I><B>ör</B></I><I><B>ändringar, om v</B></I><I><B>åra samh</B></I><I><B>ällen skall ledas in p</B></I><I><B>å en milj</B></I><I><B>öm</B></I><I><B>ässigt h</B></I><I><B>ållbar bana. Marknadsbaserade instrument b</B></I><I><B>ör anv</B></I><I><B>ändas i </B></I><I><B>ökad utstr</B></I><I><B>äckning f</B></I><I><B>ör att integrera m</B></I><I><B>ålen f</B></I><I><B>ör den ekonomiska politiken och milj</B></I><I><B>öpolitiken. Om subventioner av milj</B></I><I><B>öskadlig verksamhet avskaffas och principen om f</B></I><I><B>örorenarens ansvar (PPP </B></I><I><B> Polluter Pays Principle) genomf</B></I><I><B>örs b</B></I><I><B>ör detta, enligt Margot Wallstr</B></I><I><B>öm, EU:s milj</B></I><I><B>ökommission</B></I><I><B>är, p</B></I><I><B>å sikt leda till </B></I><I><B>ökad effektivitet i ekonomin, st</B></I><I><B>ärkt konkurrenskraft och till en uth</B></I><I><B>ållig ekonomisk tillv</B></I><I><B>äxt med fler och b</B></I><I><B>ättre jobb och </B></I><I><B>ökad social sammanh</B></I><I><B>ållning.</B></I>
<P>Tillväxt ger normalt ett samhälle möjlighet att ge sina medlemmar en renare och hälsosammare miljö, eftersom den skapar resurser för investeringar i renare teknik och renare produkter. Frågan är därför hur levnadsstandarden skall kunna förbättras samtidigt som man slår vakt om och förbättrar miljökvaliteten. För att nå det mål som sattes upp av Europeiska rådet i Lissabon, att göra gemenskapen till världens mest konkurrenskraftiga och dynamiska ekonomi med förutsättningar för en hållbar ekonomisk tillväxt, är det oundgängligt att vi ändrar vår attityd till miljöpolitiken. De politiska beslutsfattarna måste ta hänsyn till det faktum att marknadskrafterna är involverade i många miljöproblem och söka utnyttja dessa marknadskrafter för att nå målen för miljöpolitiken.
<P>Vissa branscher och regioner kan dock komma att utsättas för svårigheter under en övergångsperiod, och kommissionen föreslår därför att man går fram stegvis, men på ett trovärdigt sätt, och sätter in riktade strukturella åtgärder när så krävs, så att dessa övergångssvårigheter kan reduceras till ett minimum. Erfarenheterna av den tvära och kraftiga ökningen av oljepriserna helt nyligen ger starkt stöd åt argumenten i kommissionens meddelande för att förändringarna skall genomföras i etapper på ett trovärdigt sätt. Många av de svårigheter som vissa branscher nu står inför har sin grund i att prisökningen var både plötslig och oväntad. Kommissionen konstaterar också ett behov av strukturella åtgärder - inom ramen för en övergripande politik för miljömässigt hållbar utveckling - för att bistå sektorer som kan möta särskilt akuta övergångsproblem.
<P>Av bland annat detta skäl hävdas det i meddelandet att det inte finns någon grund för farhågorna om att en strävan efter en hög nivå på miljöskyddet oundvikligen kommer att leda till allvarliga skador på gemenskapens konkurrenskraft. Den absolut största delen av vad som produceras inom gemenskapen konsumeras också här, och det som exporteras går i betydande utsträckning till länder som har åtagit sig att genomföra inremarknadslagstiftningen (som kandidatländer eller EES-stater) eller som, enligt Kyotoprotokollet, måste begränsa sina utsläpp av gaser som kan bidra till växthuseffekten.
<P>På lång sikt kan dock gemenskapens strävan efter en hållbar miljö inte nå fullständig framgång utan samordnade åtgärder på internationell nivå. Globala miljöproblem som klimatförändringen och uttunningen av ozonlagret kan inte bemästras slutgiltigt utan ett samarbete som, också det, är globalt. Miljöproblem som berör flera länder, t.ex. gränsöverskridande vatten- och luftföroreningar, angrips bäst genom samordnade, internationella insatser.
<P>Vad gäller Ekofinrådets specifika bidrag, föreslås i meddelandet att den multilaterala övervakningen av strukturreformerna också bör omfatta miljöeffekterna av ekonomisk verksamhet och lagstiftning. Därigenom skulle målen för integrationen på miljöområdet helt kunna införlivas i riktlinjerna för den ekonomiska politiken. Dessutom bör man vid översynen av de offentliga finansernas kvalitet och hållbarhet ta särskild hänsyn till eventuell växelverkan mellan skatte- och utgiftspolitiken och miljön.
<P>Meddelandet är ett svar på Europeiska rådets begäran att miljöskyddet skall integreras med gemenskapens politik på övriga områden för att man därigenom skall kunna nå en hållbar utveckling i enlighet med Amsterdamfördragets krav. Det är också ett viktigt bidrag till gemenskapens långsiktiga strategi för att inbördes förena de olika politiska programmen för en ekonomiskt, socialt och ekologiskt hållbar utveckling.
