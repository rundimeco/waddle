<h1>
<a name="Heading3"></a><b>Danuta Hübnerová na Slovensku:
Regióny môžu ukázať cestu smerom k rastu a
pracovným miestam</b></h1>
<p><b><i>Peniaze investované v regiónoch sú peniaze dobre
investované do rastu a pracovných miest v celej Európe,
uviedla dnes komisárka pre regionálny rozvoj, Danuta
Hübnerová počas návštevy Slovenska. Komisárka
Hübnerová otvára v Bratislave diskusiu o tom, ako fondy
EÚ pre regionálny rozvoj a sociálnu a hospodársku
kohéziu pomôžu Európe stať sa
najdynamickejším a najkonkurencieschopnejším
hospodárstvom založeným na vedomostiach. Stretne sa
so slovenským podpredsedom Pálom Csákym, ministrom
financií Ivanom Miklošom, ministrom pre výstavbu a
regionálny rozvoj Lászlóm Gyurovszkym a predsedami
prešovského, košického a bratislavského regiónu.
Danuta Hübnernerová takisto podpísala dohodu na
implementáciu rozhodnutia Komisie, na základe ktorého sa
udelí grant tatranským regiónom postihnutým víchricou
minulého novembra (<a
href="/rapid/pressReleasesAction.do?reference=IP/05/1294&format=HTML&aged=0&language=EN&guiLanguage=fr">IP/05/1294</a>)
</i></b></p>
<p><i>„Regionálna politika je významnou súčasťou
lisabonského procesu na podporu konkurencieschopnosti a rastu v
Európe. Slovensko už dosiahlo významný hospodársky
rozvoj väčším investovaním do svojej
infraštruktúry a ľudí. Som nadšená
rozhodnutím Slovenska pokračovať v riešení
regionálnych rozdielov. Toto rozhodnutie je najmä
dôležité, ak chceme, aby regionálna politika priniesla
skutočnú zmenu a zlepšenia regiónom a ľuďom,
ktorí ju najviac potrebujú, ako je východné Slovensko a
rómske komunity“</i>, uviedla komisárka Hübnerová
povzbudzujúc Slovensko, aby pokračovalo v rozvoji prostredníctvom
zabezpečenia účasti všetkých jeho regiónov a
ľudí v ďalšom kole programu.</p>
<p>Dnešné stretnutie sa zameriava na,</p>
<p>- prebiehajúce programy, ich priebeh a spôsoby zlepšenia miery
výdavkov, </p>
<p>- nové regionálne programy, ktoré sa majú vypracovať
na roky 2007-2013.</p>
<p>Osobitná pozornosť sa venuje vplyvu na vonkajšiu a
vnútornú rovnováhu hospodárstva Slovenska a
potenciálnym dôsledkom na národné výmenné kurzy,
úrokové sadzby a infláciu.</p>
<p>Komisárka Hübnerová predniesla dva prejavy, jeden na
„konferencii týkajúcej sa regionálnej politiky a
udržateľného rozvoja“ v Slovenskej národnej banke (<a
href="/rapid/pressReleasesAction.do?reference=SPEECH/05/611&format=HTML&aged=0&language=EN&guiLanguage=fr">Speech/05/611</a>),
a druhý na konferencii týkajúcej sa
„Štrukturálnych fondov EÚ a podpory výskumu
a rozvoja na Slovensku v súvislosti so skúsenosťami
ostatných členských štátov“ (<a
href="/rapid/pressReleasesAction.do?reference=SPEECH/05/612&format=HTML&aged=0&language=EN&guiLanguage=fr">speech/05/612</a>).</p>
<p><b>Súvislosti</b></p>
<p>Počas poskytovania finančných prostriedkov pre Slovensko v
rokoch 2004-2006 finančnými prostriedkami z EÚ vo výške
1 763 milióna eúr sa podporujú operačné programy
týkajúce sa základnej infraštruktúry, priemyslu a
služieb a veľkých projektov v oblasti dopravy a
životného prostriedia. Fondy EÚ takisto podporujú programy
zamerané na trh práce a poľnohospodárstvo, ako aj
poskytovanie finančných prostriedkov pre bratislavský
región.</p>
<p>Slovenský hrubý domáci produkt (HDP) je na úrovni 51 %
priemeru 25 členov EÚ. HDP jednotlivých regiónov sa
však pohybuje od 120 % (Bratislava) do 39 % (východné Slovensko)
priemeru EÚ 25. Miera nezamestnanosti má rovnaký trend. Kým
celonárodná nezamestnanosť dosiahla 18,2 % v roku 2004,
regionálna miera sa pohybovala od 8 % (Bratislava) do vyše 24 %
(východné Slovensko), čím patrí medzi
najvyššie regionálne miery nezamestnanosti v regiónoch
EÚ 25.<br>Ďalšie informácie: </p>
<p><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a></p>

