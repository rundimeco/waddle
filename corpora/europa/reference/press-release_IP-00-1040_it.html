<H3>
<P><B>Aiuti a favore dei tabacchicoltori in Italia</B></H3>
<P><I><B>La Commissione ha deciso di non sollevare obiezioni in merito ad un aiuto compensativo concesso dall'Italia ai tabacchicoltori che hanno subito gravi perdite di produzione a causa di un focolaio del virus Y della patata che ha colpito le colture nel 1997. L'aiuto, che rientra in un programma regionale per il controllo e l'eradicazione della malattia, sar</B></I><I><B>à erogato ai produttori che hanno subito perdite pari almeno al 30% della normale produzione e non superer</B></I><I><B>à il 100% delle perdite effettivamente subite.</B></I>
<P>Conformemente alla politica della Comunità, gli aiuti compensativi per la lotta contro le malattie degli animali e le fitopatie prevedono in genere la macellazione preventiva degli animali o la distruzione delle colture su richiesta o raccomandazione delle autorità nazionali. Nel caso dell'aiuto in parola, le autorità nazionali non hanno ordinato la distruzione preventiva delle colture e i coltivatori sono compensati della perdita di reddito subita in seguito alla riduzione del raccolto dovuta alla malattia. La Commissione ritiene tuttavia che, diversamente da quanto avviene per le malattie degli animali, nel caso delle fitopatie che colpiscono le colture annuali la richiesta di distruggere il prodotto è spesso irrealistica o addirittura impossibile da realizzare tenuto conto delle caratteristiche di diffusione delle fitopatie e dei loro effetti sulle colture. 
<P>La Commissione ha inoltre considerato che l'Italia ha avviato un serio programma di controllo e di eradicazione della malattia e che non vi era alcun rischio di autorizzare un aiuto al funzionamento in quanto l'aiuto sarebbe stato concesso esclusivamente ai produttori agricoli che hanno subito perdite pari almeno al 30% della normale produzione. La soglia del 30% (20% nelle zone svantaggiate) è sempre stata adottata dalla Commissione per operare una netta distinzione tra aiuti al funzionamento e altri aiuti motivati da pessime condizioni climatiche quali il gelo, la grandine, la pioggia o la siccità che possono causare danni alla produzione agricola o ai mezzi di produzione agricola. 
<P>In attesa di una revisione degli orientamenti comunitari per gli aiuti di Stato nel settore agricolo intesa a chiarire questo aspetto specifico, a partire da ora la Commissione adotterà questo tipo di approccio in casi analoghi. 
