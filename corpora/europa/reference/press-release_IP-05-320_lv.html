<h1>
<a name="Heading4"></a><b>Muitas: Komisija ierosina izcelsmes
noteikumu vienkāršošanas stratēģiju</b></h1>
<p><b><i>Komisija pieņēma stratēģiju, kas paredzēta
tam, lai ieviestu jaunus vienkāršotus izcelsmes noteikumus tādu
preferenciālo tirdzniecības līgumu vajadzībām, kurus ES
noslēgusi ar atsevišķām trešām valstīm.
Izcelsmes noteikumi, kas nosaka, kurām precēm var piemērot
samazinātas muitas nodokļu likmes atbilstīgi
preferenciālajiem tirdzniecības nolīgumiem, šobrīd ir
ļoti sarežģīti, un tos var izmantot
ļaunprātīgi. Komisija ierosina aizstāt pašreizējos
noteikumus ar vienotu izcelsmes noteikšanas metodi, pamatojoties uz
pievienoto vērtību; tas šos noteikumus padarīs
skaidrākus, un tie būs labvēlīgāki
attīstībai. Komisija paredz arī uzlabot vadības sistēmu
un ieviest uzraudzības programmu. Šīs izmaiņas
ieviesīs, izmantojot likumdošanas pasākumus. Darbs pie pirmā
pasākuma izstrādes tiks sākts tūlīt. </i></b></p>
<p>Esmu gandarīts, ka Komisija pieņēmusi šo regulējumu,
kas ļauj vienkāršot sarežģītos izcelsmes
noteikumus, tādējādi nodrošinot to, ka tie ir
attīstībai labvēlīgāki", paziņoja Laslo
Kovačs, nodokļu un muitas komisārs. „Pateicoties šiem
no jauna ierosinātajiem noteikumiem jaunattīstības valstīm
būs labākas iespējas izmantot tarifa preferences, ko tām
piedāvā ES. Saistībā ar šiem jaunajiem
ierosinātajiem noteikumiem ieguvēji būs kā
uzņēmēji, tā muitas iestādes".</p>
<p>Preferenciālie tirdzniecības režīmi ieviesti tam, lai
atceļot vai samazinot muitas nodokļus, palielinātu
savstarpējo preču tirdzniecību, kā arī iespējas
attīstības valstu ražojumiem piekļūt Kopienas tirgum.
Izcelsmes noteikumu, kas paredzēti tam, lai nodrošinātu, ka
muitas atvieglojumus piemēro ražojumiem, kuru izcelsme ir (t.i., kuri
ir “pilnīgi iegūti” vai kuri ir “būtiski
pārstrādāti”) valstī, kurai ir piešķirts
preferenciālais režīms, šobrīd ir pārāk
daudz, tie ir sarežģīti un neelastīgi; turklāt tos var
izmantot ļaunprātīgi. Komisijas paziņojumā
tāpēc izvirzīti šādi turpmāk norādīti
pasākumi pašreizējo noteikumu attiecīgai
pilnīgošanai un vienkāršošanai.</p>
<ul>
<li>Vienots pa daļai izcelsmes valstī iegūtu preču izcelsmes
noteikšanas kritērijs, kura pamatā ir noteikts slieksnis
vērtībai, kas pievienota attiecīgajā
saņēmējvalstī (vai vajadzības gadījumā
reģionālā grupā), ar noteikumu, ka īsteno
turpmākas ietekmes izvērtējumu.</li>
<li>Uzņēmēju un iestāžu tiesību un pienākumu
pārkārtošana. Jo īpaši, pašreizējo
sistēmu, pēc kuras izcelsme tiek pierādīta, izmantojot
apliecību, ko ir parakstījis eksportētājs un
apzīmogojušas attiecīgās valsts kompetentās
iestādes, aizstās reģistrēto eksportētāju
izcelsmes paziņojums.</li>
<li>Attīstības instrumenti, kas garantē, ka
saņēmējvalstis ievēro savas saistības. Šis
pasākums aptvers darbības, kas paredzētas tam, lai uzlabotu
izvērtējumu, informācijas plūsmu, apmācību un
tehnisko atbalstu un lai stiprinātu Kopienas sadarbību ar saviem
preferenciālajiem partneriem un sistēmu periodiskai atbilstīguma
kontrolei. </li></ul><p>Ieinteresētās personas, kuras
piedalījās publiskā domu apmaiņā, kas tika
organizēta 2004. gadā, uzsvēra vajadzību
vienkāršot izcelsmes noteikumus; skatīt:</p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>Attiecībā uz paziņojumu par preferenciāla
tirdzniecības režīma izcelsmes noteikumiem skatīt: </p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Skatīt arī <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

