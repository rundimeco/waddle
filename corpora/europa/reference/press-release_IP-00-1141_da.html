<H3>
<P><B>Kommissionen foresl</B><B>år et direktiv om arbejdsmarkedsorienterede pensionskasser</B></H3>
<P><I><B>Kommissionen har fremlagt forslag til et direktiv om arbejdsmarkedsorienterede pensionskasser. Form</B></I><I><B>ålet er at f</B></I><I><B>å indf</B></I><I><B>ørt et s</B></I><I><B>æt tilsynsregler, der kan sikre en omfattende beskyttelse af de fremtidige pensionisters rettigheder. Forslaget tager desuden sigte p</B></I><I><B>å at give pensionskasserne den frihed, de m</B></I><I><B>å have for at kunne investere effektivt - de m</B></I><I><B>å v</B></I><I><B>ære i stand til i tilstr</B></I><I><B>ækkeligt omfang at investere i aktier, der p</B></I><I><B>å lang sigt generelt giver et godt afkast og </B></I><I><B>åbner mulighed for at knytte pensionstilsagn til </B></I><I><B>økonomisk v</B></I><I><B>ækst og produktivitetsstigninger. Efter indf</B></I><I><B>ørelsen af euroen vil pensionskasserne kunne udnytte den st</B></I><I><B>ørre dybde og likviditet p</B></I><I><B>å kapitalmarkederne til at g</B></I><I><B>øre deres investeringer mere effektive og sikre. Endelig g</B></I><I><B>år direktivforslaget ogs</B></I><I><B>å ud p</B></I><I><B>å at give pensionskasser adgang til at forvalte pensionsordninger for virksomheder i andre medlemsstater. Forslaget indg</B></I><I><B>år i handlingsplanen for gennemf</B></I><I><B>ørelse af det indre marked for finansielle tjenester inden 2005 (se IP/00/556) og frems</B></I><I><B>ættes efter anmodning fra Det Europ</B></I><I><B>æiske R</B></I><I><B>åd, som p</B></I><I><B>å topm</B></I><I><B>ødet i Lissabon i marts 2000 opfordrede til, at der hurtigt tr</B></I><I><B>æffes foranstaltninger for at "g</B></I><I><B>øre det lettere for alle investorer at f</B></I><I><B>å udbytte af deres deltagelse i et integreret marked ved at fjerne hindringer for investering i pensionsfonde".</B></I>
<P>Som det blev understreget af kommissæren for det indre marked, Frits Bolkestein, "spiller arbejdsmarkedsorienterede pensionskasser en vigtig rolle, når det drejer sig om at fremme den sociale samhørighed i mange medlemsstater og finansiere EU's økonomi. Netop fordi EU's befolkning bliver stadig ældre, må pensionskasserne være i stand til at operere helt sikkert og effektivt. Pensionernes sikkerhed har en helt afgørende betydning - det er vigtigt at sikre de fremtidige pensionister gennem strenge tilsynsregler. Men samtidig må man også se på omkostningerne ved pensionsordningerne. Pensionsydelserne må ikke blive for dyre på grund af et lavt afkast og urimelige administrative byrder i pensionskasserne. Det ville gå ud over virksomhedernes konkurrencedygtighed, det ville blive vanskeligere at skabe økonomisk balance i pensionsordningerne, og det kunne i sidste instans betyde lavere pensionsydelser til pensionisterne. Kommissionens direktivforslag tilgodeser således kravene til sikre og ikke for dyre arbejdsmarkedsorienterede pensionsordninger."
<P>På topmødet i Lissabon blev der mindet om nødvendigheden af at afslutte gennemførelsen af det indre marked og få det til at fungere i fuldt omfang. Det er navnlig vigtigt at fremme stabile, effektive og integrerede finansmarkeder, som ved at beskytte opsparingen bedre og fremme en bedre allokering af kapitalen kan yde et væsentligt bidrag til vækst og beskæftigelse.
<P>Det er baggrunden for stats- og regeringschefernes opfordring til at få gennemført Kommissionens handlingsplan for finansielle tjenester fuldt ud inden år 2005. Og  særlige EU-regler for arbejdsmarkedsorienterede pensionskasser indgår som et centralt led i denne plan.
<P>De arbejdsmarkedsorienterede pensionskasser, der dækker omkring 25% af EU's arbejdsstyrke og forvalter aktiver med en værdi på over 2 300 mia. euro, må være i stand til at udnytte alle fordelene ved det indre marked og euroen uden at være underlagt unødvendige restriktioner. Det var allerede grundtanken i den meddelelse om supplerende pensioner, som Kommissionen fremlagde den 11. maj 1999 (se IP/99/328), hvori den bebudede, at den ville udarbejde det nu fremlagte direktivforslag.
<P><B>En dobbelt m</B><B>åls</B><B>ætning: sikkerhed og rimelige omkostninger</B>
<P>Det er meget vigtigt, at de fremtidige pensionisters eksistensmidler sikres en høj grad af beskyttelse. Men pensionskasserne må også operere effektivt, bl.a. med hensyn til investeringer og grænseoverskridende aktiviteter. Blot en lille forbedring af afkastet kan på lang sigt bidrage til at reducere omkostningerne ved pensionsydelserne. På den anden side udgør en utilstrækkelig beskyttelse en risiko for pensionsydelserne. Manglende effektivitet fører til øgede omkostninger til skade for virksomhedernes konkurrencedygtighed og den finansielle balance i pensionsordningerne.
<P>Direktivforslaget indeholder derfor tre sæt regler, der tilgodeser nødvendigheden af sikkerhed og rimelige omkostninger i pensionsordningerne:
<UL><P><B>1. Strenge tilsynsregler for at beskytte pensionsmodtagerne</B>
<P>Alle arbejdsmarkedsorienterede pensionskasser må være underlagt helt klare betingelser. Medlemmer og pensionsmodtagere må informeres ordentligt om de regler, der gælder for pensionsordningen, pensionskassens finansielle situation og deres rettigheder. Pensionsløfter må beregnes efter almindelige forsigtighedsprincipper og være dækket af tilstrækkelige aktiver på balancen. Alle pensionskasser, der tilbyder en eller anden form for finansiel garanti, skal være i besiddelse af en egenkapital. Og endelig må tilsynsmyndighederne have alle de beføjelser, der er nødvendige for at føre tilfredsstillende tilsyn med de pensionskasser, de har ansvaret for.
<P><B>2. Investeringsregler, der er afpasset efter pensionskasser og fremmer en effektiv forvaltning af opsparingsmidlerne</B>
<P>Pensionskasser investerer over meget lang tid (adskillige tiår). De modtager regelmæssige indbetalinger og kan relativt let forudse, hvor store ydelser de skal udbetale. Netop dette gør, at de bør have tilstrækkelig frihed til at anlægge den investeringspolitik, der egner sig bedst i forhold til de forpligtelser, de skal indfri. I direktivforslaget fastsættes det, at denne investeringspolitik under alle omstændigheder skal sikre en ret bred spredning i aktiverne til enhver tid. Desuden må der ikke lægges for store hindringer i vejen for investeringer i aktier, der normalt giver et højere afkast med en mindre volatilitet på lang sigt, og i risikovillig kapital. Sådanne investeringer åbner mulighed for at knytte pensionsløfter til produktivitetsforøgelser og økonomisk vækst. På længere sigt kan de også bidrage til en bedre finansiering af EU's økonomi og en stærkere vækst.
<P>Ifølge direktivforslaget skal medlemsstaterne have mulighed for at underlægge pensionskasser på deres område mere detaljerede investeringsregler, men de skal under alle omstændigheder give dem mulighed for at investere mindst 70% af deres tekniske hensættelser eller deres aktivbeholdning i virksomhedsaktier og mindst 30% i andre valutaer end dem, hvori de skal udbetale deres fremtidige pensionsydelser. Endelig tager forslaget også sigte på at give pensionskasser ret til at gøre brug af enhver aktivforvalter eller depositar, der er behørigt godkendt i en medlemsstat.
<P><B>3. Regler om adgang til gr</B><B>ænseoverskridende forvaltning af arbejdsmarkedsorienterede pensionsordninger</B>
<P>I dag opererer arbejdsmarkedsorienterede pensionskasser for det meste kun i deres eget land. En virksomhed, der er aktiv i alle 15 EU-lande, er altså nødt til at gøre brug af 15 forskellige pensionskasser. For et multinationalt selskab kan det koste ca. 40 mio. euro om året. Der kan opnås betydelige besparelser, hvis en og samme virksomheds forskellige pensionsordninger kunne forvaltes af en og samme pensionskasse. Det vil kræve gensidig anerkendelse af medlemsstaternes tilsynsordninger - hvilket er et af de overordnede formål med direktivforslaget. En pensionskasse må kunne forvalte pensionsordninger for virksomheder beliggende i andre medlemsstater under anvendelse af tilsynsreglerne i det land, hvor den har sit hjemsted (hjemlandstilsyn). Med hensyn til social- og arbejdsretlige regler, der ikke berøres af dette forslag, vil reglerne i det land, hvor virksomheden er beliggende, fortsat gælde. Med vedtagelsen af dette direktiv vil man have taget det første skridt på vejen mod fjernelsen af de hindringer, der i øjeblikket ligger i vejen for grænseoverskridende forvaltning af pensionsordninger. Det skal ledsages af en passende skattesamordning. Kommissionen vil i løbet af 2001 fremlægge forslag til en helhedsløsning på problemerne omkring beskatning af pensionsfonde.
</UL><P><B>Bevarelse af medlemsstaternes suver</B><B>ænitet med hensyn til socialsikring og pensionsordninger</B>
<P>Tilrettelæggelsen af socialsikrings- og pensionsordninger henhører alene under medlemsstaterne. Valget mellem fordelingsordninger og kapitaliseringsordninger, den eventuelle balance mellem disse ordninger og fremme af den ene eller den anden form for pensionsopsparing sorterer helt og holdent under de enkelte medlemsstater.
<P>Alt dette ændrer direktivforslaget ikke noget ved. Formålet er alene at gøre det muligt at udnytte alle fordelene ved det indre marked, først og fremmest i de fremtidige pensionisters interesse, og under fuld respekt for den nationale suverænitet. Men en sammenhængende EU-ramme, der kan styrke sikkerheden og effektiviteten i pensionskasserne og sætte dem i stand til at få det fulde udbytte af det indre marked og euroen, vil være af stor værdi for medlemsstaterne i deres bestræbelser på at udbygge de arbejdsmarkedsorienterede pensionsordningers rolle i deres pensionssystemer (se også  IP/00/        om meddelelsen om sikre og bæredygtige pensioner).
<P>Direktivforslaget vil blive oversendt til Rådet og Parlamentet med henblik på vedtagelse inden for rammerne af proceduren med fælles beslutningstagning. Ifølge handlingsplanen for finansielle tjenesteydelser skal det vedtages i løbet af 2002.
<P>Forslagets fulde tekst findes på Internet:
<P><A HREF="http://ec.europa.eu/internal_market">http://ec.europa.eu/internal_market</A> 
