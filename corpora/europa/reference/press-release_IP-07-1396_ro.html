<h1>
<a name="Heading4"></a><b>„Creşterea motivaţiei pentru
învăţarea limbilor străine” - recomandările
Grupului la nivel înalt pentru multilingvism</b></h1>
<h2>
<a name="Heading7"></a><b><i>Grupul la nivel înalt pentru multilingvism a
transmis astăzi comisarului Orban raportul său final cuprinzând
recomandările Comisiei referitoare la măsuri ce trebuie luate în
domeniul multilingvismului.</i></b><b><i> Grupul, care numără 11
experţi din toată Europa, a fost creat ca răspuns la Comunicarea
„O nouă strategie-cadru pentru multilingvism”din
2005</i></b><sup><a name="fnB1" href="#fn1">[1]</a></sup><b><i>. Grupului i-a
fost încredinţată sarcina „de a furniza sprijinul şi
asistenţa necesare pentru stabilirea de iniţiative, precum şi de
a contribui cu idei noi şi cu un nou impuls în vederea unei
abordări globale a multilingvismului în Uniunea Europeană”.
</i></b></h2>
<p>„Recomandările acestui grup sunt foarte valoroase. Acest raport
poate fi o sursă de inspiraţie pentru proiecte concrete”, a
afirmat comisarul Orban. „De exemplu, o cercetare a acelor aspecte ale
multilingvismului în privinţa cărora cunoştinţele
noastre actuale sunt lacunare. Cum poate fi promovată
învăţarea limbilor străine în afara
învăţământului formal, cum poate fi
încurajată învăţarea limbilor străine la o
vârstă mai înaintată şi cum poate fi folosit
multilingvismul pentru a integra minorităţile lingvistice?” </p>
<p>Raportul grupului se concentrează pe mai multe domenii: sensibilizarea
publicului larg şi creşterea motivaţiei pentru
învăţarea limbilor străine; potenţialul mass-media de a
evoca, spori şi susţine motivaţia pentru învăţarea
limbilor străine; limbi străine pentru afaceri; interpretarea şi
traducerea – noi tendinţe şi necesităţi; limbi
regionale sau minoritare; cercetare în materie de multilingvism</p>
<p>Iată câteva dintre concluziile grupului: </p>
<ul>
<li>Lansarea unei campanii de informare în rândul
părinţilor, tinerilor, organizaţiilor ce activează în
domeniul educaţiei şi culturii, factorilor de decizie etc. în
vederea sensibilizării publicului larg cu privire la
învăţarea limbilor străine. </li>
<li>În vederea creşterii motivaţiei, grupul recomandă
includerea acestei învăţări în cadrul
activităţilor recreative, cum ar fi sportul, precum şi în
cadrul activităţilor extraşcolare ale elevilor; transmiterea pe
posturile de televiziune a nor aşa-numite programe de
„edutisment”, care să combine scopurile educative cu
divertismentul. Subtitrările sunt considerate a fi o modalitate foarte
bună de a învăţa limbile străine. </li>
<li>Grupul la nivel înalt pentru multilingvism atrage atenţia asupra
potenţialului oferit de imigranţi în materie de cunoaştere a
unor limbi străine, societăţile având ocazia să
folosească abilităţile lingvistice şi culturale ale
imigranţilor pentru a pătrunde pe pieţele din ţările de
origine ale acestora. </li>
<li>Pentru a spori competitivitatea, este important să fie
profesionalizată formarea în materie de limbi străine din
ţări terţe, cum ar fi limbile arabă, chineză,
japoneză şi rusă, stabilindu-se standarde paneuropene. </li>
<li>Alte recomandări ale Grupului la nivel înalt pentru multilingvism
sunt crearea unor programe de masterat în traducere şi interpretare
şi crearea unor programe de învăţământ superior
în domeniul traducerii şi interpretării juridice, judiciare
şi comunitare. </li></ul><p>Raportul complet al Grupului la nivel
înalt pentru multilingvism poate fi găsit la adresa următoare:
</p>
<p><a
href="http://ec.europa.eu/education/policies/lang/doc/multireport_en.pdf">http://ec.europa.eu/education/policies/lang/doc/multireport_en.pdf</a>
<br>Pentru informaţii suplimentare privind limbile din UE,
consultaţi:</p>
<p><a href="http://europa.eu/languages/">http://europa.eu/languages/</a></p>
<hr><p><sup><b><a name="fn1" href="#fnB1">[1]</a></b></sup> COM(2005) 596 final / <a
href="http://europa.eu/rapid/pressReleasesAction.do?reference=IP/05/1451&format=HTML&aged=1&language=EN&guiLanguage=en">IP/05/1451</a></p>


