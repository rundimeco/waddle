<h1>
<a name="Heading4"></a><b>Boljša ureditev: Komisija namerava
umakniti tretjino pregledanih predlogov</b></h1>
<p><b><i>Danes je Evropska komisija predložila še več rezultatov,
ki izhajajo iz pobude za boljšo ureditev. Po pregledu 183 predlogov zakonov
EU, ki čakajo na sprejetje Evropskega parlamenta in Sveta, se je Komisija
odločila, da jih bo ovrgla več kot tretjino (68). Nekateri od
predlogov so neskladni s cilji novega partnerstva za rast in delovna mesta
(Lizbona) ali ne zadovoljujejo standardov boljše ureditve. Drugi ne
napredujejo v zakonodajnem postopku ali so enostavno zastareli. Današnja
odločitev je le del širše pobude Komisije, ki želi odpraviti
nepotrebne upravne postopke in prekomerno zakonsko ureditev. Ta ukrep pomeni
bistveno spremembo v načinu, s katerim želi Komisija zagotoviti, da
kakovost zakonodaje v Evropi spodbuja cilje partnerstva za rast in delovna
mesta. Komisija bo naredila naslednji korak oktobra, ko bo predložila
obširnejše predloge za poenostavitev obstoječe zakonodaje EU. Za
več podrobnosti glej <a
href="/rapid/pressReleasesAction.do?reference=MEMO/05/340&format=HTML&aged=0&language=EN&guiLanguage=fr">MEMO/05/340</a>.</i></b></p>
<p>Predsednik Evropske komisije José Manuel Barroso je dejal: <i>„Ta
pobuda kaže na to, da je Komisija trdno zavezana k temu, da bo sprejemala
boljšo zakonodajo. Pregledali smo vse, kar imamo na mizi, ter
počistili z vsem, česar ne potrebujemo in kar Svet in Parlament ne
bosta nikoli sprejela. To pomeni, da se lahko osredotočimo na prizadevanja,
da pomagamo k razcvetu Evrope in iz nje naredimo boljši kraj za
življenje in delo. Toda potrebno bo še veliko dela, zato bomo najprej
pregledali zakone, ki so že v veljavi, jih poenostavili in naredili
učinkovitejše.“</i></p>
<p>Podpredsednik Günter Verheugen je dodal: <i>„To je šele
začetek. Z nepotrebnimi upravnimi postopki in prekomerno ureditvijo se
želimo spoprijeti na celi črti. To pa lahko naredimo samo, če
bodo države članice prispevale svoj del. Ta ukrep prav gotovo ne
pomeni manj Evrope, pač pa boljšo Evropo. Predpisi EU so smiselni 
takrat, kadar imajo  dodano vrednost – in kadar je nimajo, jih je treba
ovreči.“ </i></p>
<p>Komisija je pregledala vse predloge Komisije, ki čakajo na sprejetja
Sveta in Parlamenta, in so bili napisani pred 1. januarjem 2004. Tako je bilo
183 predlogov pregledanih glede na naslednja vprašanja:</p>
<ul>
<li>Ali prispevajo h konkurenčnosti? </li>
<li>Ali izboljšujejo ureditev? </li>
<li>Ali imajo dejanske možnosti za sprejetje, če bi jih obdržali?
</li>
<li>Ali so zastareli?</li></ul><p>Od teh <b>183 predlogov </b>jih približno
100 uvaja resnično nove zakonodajne pobude, medtem ko ostali obravnavajo
mednarodne obveznosti, upravne odločitve, tehnično prilagoditev in v
nekaterih primerih tudi kodifikacijo in poenostavitev zakonov EU. </p>
<p><b>68 predlogov bo umaknjenih</b></p>
<p>Zanje je bilo ugotovljeno, da niso v skladu s cilji iz Lizbone ali merili
boljše ureditve, verjetno ne bodo napredovali v zakonodajnem postopku ali
zaradi upravičenih razlogov več niso posodobljeni. <br>Primeri:<br>
<br>pospeševanje prodaje na notranjem trgu<br>označevanje
živil<br>prepoved vožnje za tovornjake ob koncu tedna<br>velikost
pakiranja kave<br></p>
<p>Za <b>pet predlogov</b>, za katere se je Komisija odločila, da jih bo
obdržala, bo Komisija predstavila analizo gospodarskega vpliva.</p>
<p>Primeri:</p>
<p></p>
<p>prevoz odpadkov</p>
<p>podpis konvencije o mobilni zračni opremi</p>
<p>DDV za potovalne agencije in upravno sodelovanje na področju DDV</p>
<p></p>
<p><b>Preostalih 109 predlogov</b> se bo obdržalo. Evropi dodajajo vrednost
in vključujejo predloge, ki so v skladu s cilji iz Lizbone, npr. predlogi
glede kodifikacije, ki bodo izboljšali ureditev, ali pa čisto
tehnični predlogi, npr. upravne narave.</p>
<p>Pregled <b>predlogov o optičnem sevanju</b> je Komisijo pripeljal do
ugotovitve, da je treba črtati vidike, ki obravnavajo izpostavljenost
delavcev soncu.<br>Komisija bo <b>predlog o začasnih delavcih </b>ponovno
pregledala ob upoštevanju prihodnjih razprav o drugih predlogih.</p>
<p>Umik sedanjih predlogov, ki čakajo na sprejetje, se bo v nekaterih
primerih izvršil v okviru splošnega pregleda politik ali zaradi
ponovnega pregleda predlogov ob upoštevanju novih elementov politike in
celovite presoje vplivov.</p>
<p>Komisija v skladu z obveznostmi iz okvirnega sporazuma o odnosih med
Evropskim parlamentom in Komisijo predloži Parlamentu in Svetu predhodno
obvestilo o umiku svojih predlogov. </p>
<p><b>Naslednji koraki</b><br>Prizadevanja Komisije za boljšo ureditev se
bodo sedaj osredotočila na <b>poenostavitev in posodobitev</b>
obstoječih 80 000 strani zakonodaje EU. Komisija bo v oktobru 2005
začela z novo fazo, ki bo vključevala delovni program. Komisija je
prosila države članice, podjetja in državljane, da ji
sporočijo, na katerih področjih bi lahko odpravili nepotrebne upravne
postopke in prekomerno zakonsko ureditev. Posvetovanje preko interneta bo se
odvijalo do konca decembra na:</p>
<p><a
href="http://ec.europa.eu/yourvoice/forms/dispatch?form=418&lang=EN">http://ec.europa.eu/yourvoice/forms/dispatch?form=418&amp;lang=EN</a>
</p>
<p>Komisija sama ne more doseči boljše ureditve. Zato bodo države
članice do 15. oktobra v skladu s programi nacionalnih reform iz Lizbone
predstavile svoje pobude za boljšo ureditev.<br>Sporočilo Komisije in
celotni seznam predlogov, ki bodo umaknjeni, je na voljo na:</p>
<p><a
href="http://ec.europa.eu/enterprise/regulation/better_regulation/index_en.htm">http://ec.europa.eu/enterprise/regulation/better_regulation/index_en.htm</a></p>

