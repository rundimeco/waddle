<h1>
<a name="Heading4"></a><b>Il-Kummissjoni Ewropea tipproponi li l-2008
tkun is- “Sena Ewropea tad-djalogu
interkulturali”</b></h1>
<p><b><i>Illum il-Kummissjoni adottat proposta ta’ Deċiżjoni
tal-Parlament Ewropew u tal-Kunsill bl-għan li tiddikjara l-2008 bħala
s-"Sena Ewropea tad-djalogu interkulturali". Din l-idea ġiet l-ewwel
ippreżentata mill-Kummissarju Ewropew responsabbli għall-Kultura,
Ján Figel’, waqt is-smigħ tiegħu fil-Parlament Ewropew
f’Settembru 2004.  B’baġit globali ta’  € 10
miljuni, is-Sena Ewropea ser tissejjes fuq l-għana u d-diversità
ta’ sensiela ta’ proġetti konkreti li ser jiġu
implimentati fl-2008, permezz ta’ programmi u azzjonjiet oħra
Komunitarji. L-oqsma tal-kultura, ta’ l-edukazzjoni,
taż-żgħażagħ, ta’ l-isport u
taċ-ċittadinanza ser ikunu l-oqsma prinċipali kkonċernati.
</i></b></p>
<p>Filwaqt li ppreżenta din il-proposta, Ján Figel’, Kummissarju
Ewropew responsabbli mill-Edukazzjoni, it-Taħriġ, il-Kultura u
l-Multilingwiżmu ddikjara : « dawn l-aħħar snin,
l-Ewropa rat bidliet importanti permezz ta’  l-effetti magħquda
tat-tkabbir konsekuttivi ta’ l-Unjoni, ta’ mobilità akbar
bis-saħħa tas-Suq Waħdieni u ta’ skambji umani u
kummerċjali aktar importanti mal-bqija tad-dinja. Dan sawwar
interazzjonijiet bejn l-Ewropej u d-diversi kulturi, ilsna, gruppi etniċi u
reliġjonijiet fil-kontinent u bnadi oħra. Id-<b>djalogu bejn
il-kulturi </b>jitqies bħala għodda indispensabbli fil-perspettiva
ta’ tressiq lejn xulxin tal-popli Ewropew, kemm bejniethom kif ukoll
mal-kulturi li jiffurmawhom ». </p>
<p>Għaldaqstant, il-Kummissjoni tipproponi li l-2008 tkun iddikjarata
“ Sena tad-djalogu interkulturali”, Sena Ewropea li
tikkonstitwixxi, minħabba l-effett multiplikatur tagħha, għodda
waħdanija li tqanqal kuxjenza fost iċ-ċittadini, u b’mod
partikolari fost iż-żgħażagħ, dwar it-temi
magħżula. </p>
<p>Is-Sena Ewropea għandha tieħu ħiseb, b’mod ġenerali
li :</p>
<ul>
<li><b>Tippromwovi d-djalogu interkulturali</b> bħala strument li
jgħin liċ-ċittadini Ewropej, u dawk kollha li jgħixu
fl-Unjoni Ewropew, sabiex jiksbu l-għarfien u l-ħiliet li
jippermettulhom jkollhom x’jaqsmu ma’ ambjent aktar miftuħ u
aktar kumpless ; </li>
<li><b>Tqanqal kuxjenza fost iċ-ċittadini Ewropew</b>, u dawk kollha
li jgħixu fl-Unjoni Ewropea, dwar l-importanza li tiġi żviluppata
ċittadinanza Ewropea attiva u miftuħa għad-dinja, li tirrispetta
d-diversità kulturali u msejsa fuq valuri komuni. </li></ul><p>Filwaqt li
tirripreżenta okkażżjoni waħdanija biex
tissaħħaħ il- « mainstreaming » fl-għadd
ta’ programmi u azzjonijiet Komunitarji rilevanti fl-2005, is-Sena Ewropea
tad-djalogu interkulturali ser tippermetti li titkabbar l-importanza u l-impatt
ta’ l-għadd ta’ dawn l-azzjonijiet fil-qafas tas-Sena.
B’hekk ser tiġi mħeġġa dehra <b>koerenti
tal-multipliċità ta’ l-azzjonijiet Komunitarji li
jikkontribwixxu għad-djalogu interkulturali</b>, u sinerġiji bejn
programmi, b’mod partikolari għal dawk li għandhom
x’jaqsmu mal-pajjiżi ġirien u l-pajjiżi terżi, ser
jiġu żvillupati.  </p>
<p>Bl-istess mod, is-Sena ser tassoċja mill-qrib l-Istati Membri sabiex
tiffoka l-isforzi tagħha fuq azzjonijiet ta’ tqanqil ta’
kuxjenza u ta’ komunikazzjoni.</p>
<p>Il-Kummissjoni tipproponi li s-Sena Ewropea tingħata <b>baġit
ta’</b> <b>€ 10 miljun</b> li jippermetti <b>tliet tipi ta’
azzjonijiet</b> li ser jikkostitwixxu għanijiet ta' tħaddim:</p>
<ul>
<li> <b>Kampanja ta’ tagħrif u ta’ promozzjoni</b> ta’
l-obbjettivi tas-Sena Ewropea, dan għandu jkun identifikat b’logo -
li jista’ jiġġustifika nofs il-baġit;</li>
<li> <b>sussidji ta’ azzjonijiet fuq livell Komunitarju</b>, rigward numru
limitat ta’ azzjonijiet simboliċi fuq livell Ewropew (pereżempju
avvenimenti kbar festivi u sportivi) bl-għan li jqanqlu kuxjenza
b’mod partikolari fost iż-żgħażagħ, dwar
l-obbjettivi tas-Sena Ewropea ; </li>
<li> ta’ <b>ko-finanzjament ta’ azzjonijiet fuq livell
nazzjonali</b> li għandhom dimensjoni kbira
Ewropea.</li></ul><p>It-tħejjija tas-Sena għandha tkun ikkoordinata
mill-qrib mat-tħejjija u l-implimentazzjoni tas-Sena Ewropea ta’
l-opportunitajiet indaqs għal kulħadd fl-2007 sabiex jitkabbru
s-sinerġiji u l-komplementarjetà ta’ dawn iż-żewġ
inizjattivi.</p>
<p>Din il-proposta għandha issa tiġi eżaminata mill-Parlament
Ewropew u l-Kunsill, għal <b>adozzjoni b’ko-deċiżjoni minn
issa sa l-aħħar ta’ l-2006</b>.</p>
<p>Għal aktar tagħrif :</p>
<p><a
href="http://ec.europa.eu/culture/portal/index_en.htm">http://ec.europa.eu/culture/portal/index_en.htm</a>
</p>

