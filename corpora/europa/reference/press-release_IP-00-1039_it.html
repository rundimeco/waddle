<H3>
<P><B>Misure intese a compensare gli agricoltori per calamit</B><B>à climatiche in Italia</B></H3>
<P><I><B>La Commissione europea ha adottato una decisione negativa definitiva nei confronti della concessione di aiuti di Stato intesi a compensare gli agricoltori per una serie di calamit</B></I><I><B>à climatiche in Sardegna (Italia). Scopo della legga era di autorizzare la Regione Sardegna a erogare una compensazione a titolo di risarcimento dei danni causati da una serie di calamit</B></I><I><B>à climatiche, quali la siccit</B></I><I><B>à, che risalgono al 1988. Gli aiuti sono stati notificati alla Commissione soltanto nel 1998 e quest'ultima ha gi</B></I><I><B>à avviato la procedura prevista in materia di aiuti di Stato nel maggio 1999.</B></I>
<P>La Commissione formula obiezioni in merito a questi aiuti di Stato, in particolare per due ragioni:
<P>Anzitutto, la maggior parte degli eventi per i quali si prevede la compensazione risalgono a molto tempo fa. Fino all'entrata in vigore dei nuovi orientamenti per gli aiuti di Stato nel settore agricolo, il 1° gennaio del 2000, la prassi costante della Commissione in relazione al pagamento di aiuti di Stato intesi a compensare le conseguenze di calamità climatiche non prevedevano esplicitamente un limite di tempo per il pagamento dell'aiuto. Tuttavia, le disposizioni in materia hanno sempre considerato implicitamente che l'aiuto doveva essere pagato entro un termine ragionevole successivo all'evento. Diversamente sarebbe difficile accettare che un aiuto possa ancora essere considerato un risarcimento del danno causato da una calamità naturale come previsto dal trattato CE. Quando l'aiuto viene proposto parecchi anni dopo l'evento (fino a 10 anni dopo nel caso specifico) si corre effettivamente il rischio che questo aiuto possa creare distorsioni di concorrenza. laddove i produttori hanno preso iniziative intese ad assorbire le perdite imputabili a calamità verificatesi in passato, una compensazione tardiva produrrebbe effetti economici simili al pagamento di aiuti al funzionamento.
<P>In secondo luogo, le misure proposte accordano priorità ai produttori in difficoltà anziché trattare equamente tutti i produttori agricoli che hanno effettivamente subito i danni delle calamità in parola. Pertanto le misure si configurano come un aiuto a favore di aziende in difficoltà anziché come una compensazione per calamità naturali. Di conseguenza dovrebbero essere rispettate le regole rigorose previste in materia di salvataggio e ristrutturazione. Tuttavia, le autorità italiane non hanno fatto riferimento a questo caso.
<P>Nei nuovi orientamenti per gli aiuti di Stato nel settore agricolo (che non erano ancora applicabili nella fattispecie), la Commissione stabilisce che non approverà proposte di aiuto relative a calamità naturali che vengono presentate oltre tre anni dopo il verificarsi dell'evento.
