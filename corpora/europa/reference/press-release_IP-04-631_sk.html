<h1>
<a name="Heading4"></a><b>Komisia zavádza rozpočtový
dohľad nad novými členskými štátmi
</b></h1>
<p><b><i>Vstupom  nových členských štátov do EÚ sa
tieto štáty v plnej miere zaradili do rámca ekonomickej
a rozpočtovej politiky spolupráce a dohľadu.  Tak ako
to bolo v prípade predchádzajúceho rozšírenia
v roku 1995, keď sa členmi Európskej únie stali
Rakúska republika, Fínska republika a Švédske
kráľovstvo, zahŕňa vstup vyhodnotenie ich rozpočtovej
situácie. V prípade šiestich z desiatich  nových
členských štátov, konkrétne Cyperskej republiky,
Českej republiky, Maďarskej republiky, Malty, Poľskej republiky
a Slovenskej republiky  deficit verejných financií v roku
2003  presiahol úroveň  referenčnej hodnoty  Zmluvy - 3% HDP (GDP
Treaty), pričom dva štáty, konkrétne Cyperská republika
a Malta zaznamenali dlh verejného sektora nad úrovňou
referenčnej hodnoty  Zmluvy - 60% HDP.   Na základe toho Komisia dnes
prijala správu o každej z týchto šiestich
krajín v zmysle článku 104(3) Zmluvy. Pokiaľ ide o rok
2004, z predpovedí Komisie z jari roku 2004 ako aj
z predpovedí orgánov jednotlivých štátov
vyplýva, že deficit bude naďalej prekračovať
úroveň 3% referenčnej hodnoty v porovnaní
s objemom hrubého domáceho produktu vo všetkých
šiestich štátoch. V dvoch štátoch, ktoré
prekročili prah podielu dlhu na HDP v roku 2003 (Cyperská
republika, Malta) má podiel dlhu na HDP rastúci trend
a očakáva sa teda, že bude naďalej presahovať
úroveň 60% hrubého domáceho produktu v roku 2004.
V priebehu nasledujúcich dvoch týždňov Ekonomický
a finančný výbor vypracuje stanovisko ku každej
správe.  Komisia potom v priebehu najbližších
týždňov do zasadania rady Ecofin dňa 5. júla navrhne
ďalšie kroky, vyplývajúce z takzvanej procedúry
nadmerného deficitu. Načasovanie tejto procedúry je dané
legislatívou EÚ,, ktorá Komisiu zaväzuje podniknúť
opatrenia do 3 mesiacov po pristúpení. Pri príprave svojich
odporúčaní vezme Komisia do úvahy pružný
postup pri novelizácii smerníc (<a
href="/rapid/pressReleasesAction.do?reference=IP/04/467&format=HTML&aged=1&language=EN&guiLanguage=en">IP/04/467</a>)
širšej  ekonomickej politiky  (Broad Economic Policy Guidelines), to
znamená, že budú aplikovateľné na nové
štáty prípad od prípadu berúc do úvahy
súvislosť medzi rozpočtovou politikou a neustálymi 
zmenami v ekonomike,  preto pripustí viacročné obdobie
potrebné pre nápravu nadmerných deficitov.  Členské
štáty, ktoré nie sú členmi menovej únie
nepodliehajú ďalším krokom podniknutým
v rámci procedúry nadmerného deficitu, to znamená
osobitne sprísnenému rozpočtovému dohľadu
(článok 104(9)) alebo sankciám (článok
104(11).</i></b></p>
<p>Správy Komisie pre Cyperskú republiku, Českú republiku,
Maďarskú republiku, Maltu, Poľskú republiku
a Slovenskú republiku boli prijaté na základe podnetu
Joaquína Almunia, komisára EÚ pre ekonomické
a rozpočtové záležitosti. Rozpočtový
rámec EÚ je platný pre všetkých 25 členských
štátov a okrem iného stanovuje, že k nadmernému
deficitu by nemalo dochádzať. Proces rozpočtového
dohľadu, ktorý sa začal realizovať dnes spoločne
s prijatím správy Komisie, by sa mal vnímať
v súvislosti s prípravou týchto členských
štátov na členstvo v menovej únii. Všetky
členské štáty hodlajú vstúpiť do menovej
únie v strednodobom časovom horizonte a preto je
postupné znižovanie rozpočtového deficitu
súčasťou ich stratégie dosiahnutia súladu so
všetkými podmienkami tohto vstupu. Závery pre každý
štát sú uvedené ďalej.</p>
<p>Deficit verejných financií <b>Cyperskej republiky </b>vzrástol
v roku 2003 na 6,3% hrubého domáceho produktu. Hoci bol
rozpočtový vývoj nepriaznivo ovplyvnený nedávnym
oslabením  ekonomickej aktivity, ku ktorému došlo najmä
v dôsledku vonkajších vplyvov,   deficit verejných
financií presahujúci referenčnú hodnotu 3% HDP nie je
v zmysle Paktu stability a rastu dôsledkom neobvyklých
udalostí mimo vplyvu orgánov Cyperskej republiky ani dôsledkom
prudkého poklesu ekonomiky. V súlade s predpoveďou
Komisie z jari 2004 ako aj podľa príslušných
orgánov Cyperskej republiky bude deficit verejných financií na
úrovni 4,5% HDP v roku 2004 podstatne prekračovať hranicu 3%
HDP. Podiel verejného dlhu na HDP by podľa predpovedí mal
v roku 2004 narásť o 2,3 percentuálneho bodu na 74,6% HDP,
teda ďalej nad referenčnú hodnotu podľa Zmluvy - 60% HDP.  
</p>
<p>Deficit verejných financií <b>Českej republiky</b>
narástol v roku 2003 na 12,9% HDP (vrátane podstatnej
jednorazovej operácie odhadovanej na 6-7% HDP) v kontexte
solídneho ekonomického rastu. Deficit verejných financií
presahujúci referenčnú hodnotu 3% HDP nie je v zmysle Paktu
stability a rastu dôsledkom neobvyklých udalostí mimo vplyvu
orgánov Českej republiky ani dôsledkom prudkého poklesu
ekonomiky. V súlade s predpoveďou Komisie z jari 2004
ako aj podľa príslušných orgánov Českej republiky
bude deficit verejných financií na úrovni 6% HDP v roku 2004
podstatne prekračovať hranicu 3% HDP. Podiel verejného dlhu na
HDP by podľa predpovedí mal narásť o 3 percentuálne
body do úrovne 41% HDP v roku 2004.</p>
<p>Deficit verejných financií <b>Maďarskej republiky</b>
v roku 2003 klesol na  5,9% HDP, čo však nemôže
byť považované za údaj blízky referenčnej hodnote
3% v zmysle zmluvy. Deficit verejných financií presahujúci
referenčnú hodnotu 3% HDP nie je v zmysle Paktu stability
a rastu dôsledkom neobvyklých udalostí mimo vplyvu
orgánov Maďarskej republiky ani dôsledkom prudkého poklesu
ekonomiky.  Po dvoch rokoch prudkého nárastu sa podiel verejného
dlhu na HDP v roku 2003 vďaka hodnote 59.0% priblížil
referenčnej hodnote 60% podľa Zmluvy.  V súlade
s predpoveďou Komisie z jari 2004 ako aj podľa
príslušných orgánov Maďarskej<b> </b>republiky bude
deficit verejných financií v rokoch 2004 a 2005
prekračovať úroveň  4% HDP.   V súlade
s predpoveďou Komisie z jari 2004 bude podiel verejného dlhu
na HDP v najbližších dvoch rokoch mierne klesať
a ostane preto pod úrovňou 60% HDP.</p>
<p>Na <b>Malte </b>vzrástol deficit verejných financií
v roku 2003 na úroveň 9.7% HDP (vrátane nákladov
podstatnej jednorazovej operácie odhadovanej na 3,2% HDP). Aj keď bol
rozpočtový vývoj nepriaznivo ovplyvnený slabou ekonomickou
aktivitou, deficit verejných financií presahujúci 3%
referenčnej hodnoty HDP nie je v zmysle Paktu stability a rastu
dôsledkom neobvyklých udalostí mimo vplyvu orgánov Malty ani
dôsledkom prudkého poklesu ekonomiky.   V súlade
s predpoveďou Komisie z jari 2004 ako aj podľa
príslušných orgánov Malty bude deficit verejných
financií na úrovni 5,9% HDP v roku 2004 podstatne
prekračovať hranicu 3% HDP. Podiel verejného dlhu na HDP
prekročil na Malte v roku 2003 úroveň 78%. </p>
<p>V súlade s predpoveďou Komisie z jari 2004 bude
podiel dlhu na HDP v roku 2004 na úrovni 73,9%, podstatne tak
prekračujúc referenčnú hodnotu na úrovni 60% HDP
podľa Zmluvy. </p>
<p>V <b>Poľskej republike </b>narástol deficit verejných
financií v roku 2003 na úroveň 4,1% HDP v kontexte
ekonomického zotavenia. Deficit verejných financií
presahujúci referenčnú hodnotu 3% HDP nie je v zmysle Paktu
stability a rastu dôsledkom neobvyklých udalostí mimo vplyvu
orgánov Poľskej republiky ani dôsledkom prudkého poklesu
ekonomiky. Po troch roku prudkého rastu dosiahol ku koncu roka 2003 podiel
verejného dlhu na HDP 45,4%. V súlade
s predpoveďou Komisie z jari 2004 ako aj podľa
príslušných orgánov Poľskej republiky bude deficit
verejných financií na úrovni 6% HDP v roku 2004 podstatne
prekračovať hranicu 3% HDP. Podiel verejného dlhu na HDP by
podľa predpovedí mal narásť o 3,7 percentuálneho
bodu na úroveň približne 49% HDP v roku 2004.</p>
<p>V kontexte výrazného rastu sa deficit verejných
financií v <b>Slovenskej republike </b>znížil v roku
2003 na úroveň 3,6% HDP nad referenčnou hodnotou 3%. Deficit
verejných financií presahujúci referenčnú hodnotu 3%
HDP nie je v zmysle Paktu stability a rastu dôsledkom
neobvyklých udalostí mimo vplyvu orgánov Slovenskej  republiky
ani dôsledkom prudkého poklesu ekonomiky.  V súlade
s predpoveďou Komisie z jari 2004 ako aj podľa
príslušných orgánov Slovenskej republiky bude deficit
verejných financií na úrovni 4% HDP v roku 2004 podstatne
prekračovať hranicu 3% HDP. Podiel verejného dlhu na HDP by
podľa predpovedí mal narásť o 2,5 percentuálneho
bodu na úroveň približne 45% HDP v roku 2004.</p>
<p><b>Dôvody </b></p>
<p>Procedúra nadmerného deficitu je upravená
v článku 104 Zmluvy a ďalej upresnená
Nariadením Rady (EC) č. 1467/97, ktorá tvorí
súčasť Paktu stability a rastu. Po prijatí
šiestich správ v zmysle článku 104(3) Hospodársky
a finančný výbor vypracuje ku každej z týchto
správ do štrnástich dní stanovisko. Berúc do úvahy
stanovisko výboru, podnikne Komisia ďalšie opatrenia ak
zistí, že nadmerný deficit pretrváva. V súlade
s článkom 104 sa za tieto opatrenia považujú prijatie
Stanoviska Komisie adresovaného Rade o existencii nadmerného
deficitu (článok 104(5)) a Odporúčania Komisie pre
rozhodnutie Rady o existencii nadmerného deficitu (článok
104(6)) ako je pre Odporúčanie Rady členským
štátom, na ktoré sa to vzťahuje s cieľom
vyriešiť túto situáciu v uvedenom období
(článok 104(7)).</p>
<p>V súlade s článkom 3(4) Nariadenia Rady
uvedeného vyššie sa obdobie na odstránenie nadmerného
deficitu za obvyklých okolností predlžuje na rok nasledujúci
po jeho odhalení (týmto rokom pre súčasné opatrenia bol
rok 2005). Ako je uvedené v Odporúčaní Komisie pre rok
2004, pri aktualizácii Smerníc širšej ekonomickej politiky,
by sa však z ekonomického hľadiska mohlo javiť ako
vhodné pripustiť v niektorých prípadoch
viacročnú dobu pre nápravu, ak ide o nápravu deficitu
prevyšujúceho 3% HDP.</p>
<p>Takáto dlhšia doba môže byť nariadená
napríklad v prípade, ak je počiatočná
úroveň deficitu pri vstupe zvlášť vysoká alebo ak
je spôsobená inými pre krajinu špecifickými
okolnosťami.  Dôležitým faktorom sú strednodobé
rozpočtové plány členských štátov, ako je to
uvedené v konvergenčných programoch (convergence
programmes), ktoré majú byť predložené do 15.
mája.   Komisia hodlá dokončiť vyhodnotenie
každého programu v najbližších
týždňoch tak, aby Rada mohla prijať stanovisko ku
každému z nich 5. júla, teda v rovnaký čas,
ako budú prijaté rozhodnutia o nadmernom deficite ako je
uvedené vyššie.</p>
<p>Úplné znenie každej Správy Komisie je uvedené na:
</p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a></p>

