<H3>
<P><B>Creazione del Centro nazionale di informazione e documentazione europea a Roma</B></H3>
<P><I><B>Nel corso del loro incontro di oggi, il Presidente Prodi ed il Presidente del Consiglio Amato hanno espresso la loro soddisfazione per l'accordo intervenuto tra Governo italiano e Commissione europea che rende possibile il completamento delle procedure per la a Roma, entro breve tempo, del Centro nazionale di informazione e documentazione europea. Questo risultato </B></I><I><B>è stato raggiunto grazie all'impegno comune del Governo e del Parlamento italiani, con il sostegno del Parlamento europeo. </B></I>
<P>Il Centro, sul modello di quelli già esistenti a Parigi e a Lisbona, sarà costituito sulla base di un partenariato tra la Commissione europea e il Governo italiano. Esso risponderà allo scopo di assicurare una funzione di informazione, documentazione e servizio sui temi dell'Unione europea e consentirà di esercitare una funzione di raccordo nazionale dei soggetti che operano nel settore dell'informazione e della documentazione europea, agendo a supporto delle reti comunitarie che operano sul territorio nazionale. In particolare, il Centro svilupperà un'attività di comunicazione istituzionale volta ad offrire al grande pubblico le basi per una conoscenza delle strutture e del funzionamento dell'Unione europea e delle sue politiche, con un'attenzione particolare al mondo della scuola, delle università, delle organizzazioni vicine ai giovani e alle categorie svantaggiate. Il Centro promuoverà inoltre un'informazione specializzata sulle politiche e i programmi comunitari e sulle procedure di partecipazione, rivolta ad una vasta gamma di destinatari tra cui le imprese, gli operatori commerciali e finanziari, le organizzazioni non governative.
<P>Il Presidente Prodi  e il Presidente Amato si sono dichiarati sicuri del fatto che il Centro sarà in grado ben presto di iniziare l'attività.
