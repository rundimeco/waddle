<h1>
<a name="Heading4"></a><b>Operatorii de telefonie mobilă ajung la
un acord privind protejarea copiilor care folosesc telefoane
mobile</b></h1>
<h2>
<a name="Heading7"></a><b><i>Operatorii de marcă din domeniul telefoniei
mobile au semnat astăzi la Bruxelles un acord privind modul de
pr</i></b><b><i>otejare a minorilor care folosesc telefoane mobile. Acest acord,
intermediat de Comisia Europeană, răspunde rezultatelor
consultării publice lansate de Comisie pe tema „siguranţa
copiilor şi telefonia mobilă”, publicate astăzi. În
cadrul acordului, operatorii de telefonie mobilă se angajează să
elaboreze, până în februarie 2008, coduri de autoreglementare.
</i></b></h2>
<p><i>„Acest acord reprezintă un progres important în ceea ce
priveşte siguranţa  copiilor”</i>, a declarat Viviane Reding,
Comisar UE pentru telecomunicaţii şi mass-media. <i>„Felicit
industria de telefonie mobilă pentru acţiunile întreprinse
în favoarea asigurării protecţiei copiilor</i>. <i>Acest lucru
demonstrează că o autoreglementare responsabilă poate
funcţiona la nivel european. Comisia va monitoriza îndeaproape punerea
în aplicare efectivă a acordului semnat astăzi, termenul
limită de realizare a acesteia fiind stabilit pentru februarie
2008.”</i></p>
<p>Ca urmare a iniţiativei dnei Reding, operatorii de marcă din
domeniul telefoniei mobile vor contribui la protejarea copiilor prin
participarea la un Cadru european privind o utilizare mai sigură a
telefoanelor mobile de către adolescenţii tineri şi copii.
În cadrul acestui nou text, operatorii acceptă să sprijine: </p>
<ul>
<li>controlul accesului la conţinuturile pentru
adulţi;</li></ul><p>•		derularea de campanii de sensibilizare
destinate părinţilor şi copiilor;</p>
<p>•		clasificarea conţinutului comercial conform standardelor
naţionale de decenţă şi adecvare;</p>
<p>•		lupta împotriva conţinuturilor ilegale transmise prin
intermediul telefoniei mobile.</p>
<p>Semnatarii Cadrului european privind o utilizare mai sigură a
telefoanelor mobile de către adolescenţii tineri şi copii sunt
Bouygues Telecom, Cosmote, Debitel AG, Deutsche Telekom Group, Go Mobile,
Hutchison 3G Europe, Jamba! GmbH, Mobile Entertainment Forum, Orange Group,
Royal KPN N.V., SFR, Telecom Italia S.p.A<i>, </i>Telefonica Moviles, S.A.,
Telenor, TeliaSonera şi Vodafone Limited.</p>
<p>Pentru a pune în aplicare Cadrul european, operatorii semnatari şi
furnizorii de conţinut vor elabora coduri naţionale de
autoreglementare până în februarie 2008. După 12 luni,
Comisia va monitoriza şi va evalua eficienţa acestui cadru. </p>
<p>Acordul semnat astăzi în sectorul telecomunicaţiilor este
rezultatul discuţiilor purtate în cadrul unui Grup la nivel înalt
creat de comisarul Reding în septembrie 2006. Acest grup, în care sunt
reprezentaţi operatori de telefonie mobilă, furnizori de
conţinut, organizaţii de protecţie a copiilor şi a
consumatorilor, precum şi autorităţi de reglementare constituie
un bun exemplu de autoreglementare la nivel sectorial, o abordare
încurajată de Comisie, cu condiţia unei puneri în aplicare
eficiente.</p>
<p><a name="_Hlt158186059"></a><a name="_Hlt158186060"></a><a name="_Hlt158180455"></a><a name="_Hlt158180456"></a><a name="_Hlt158180481"></a>Acordul
sectorial semnat astăzi răspunde multora dintre preocupările
exprimate în răspunsurile primite în cadrul consultării
publice lansate de Comisie privind o utilizare mai sigură a telefoanelor
mobile, care s-a desfăşurat în perioada 25 iulie-16 octombrie
2006 (vezi <a
href="http://europa.eu/rapid/pressReleasesAction.do?reference=IP/06/1059&format=HTML&aged=0&language=EN&guiLanguage=en">IP/06/1059</a>).
Pe lângă avantajele generate de telefoanele mobile, în cadrul
acestei consultări au fost identificate riscuri speciale pentru tineri,
precum: hărţuire, tentative de seducţie în vederea abuzului
sexual, accesul la conţinuturi pornografice ilegale/dăunătoare
şi violente, riscuri pentru viaţa privată, în special din
cauza utilizării inadecvate a telefoanelor cu cameră video şi
sisteme de localizare prin satelit. Consultarea a evidenţiat, de asemenea,
în mod clar că responsabilitatea utilizării sigure a telefoanelor
mobile trebuie asumată în comun de părinţi şi tutori,
de operatorii şi furnizorii de servicii de telefonie mobilă, precum
şi de autorităţile publice. </p>
<p>Autoreglementarea este considerată în prezent drept un <b>mod
potenţial corespunzător de asigurare a protecţiei copiilor care
folosesc telefoane mobile</b>.<b> Cu toate acestea</b>, trebuie
iniţiată şi pusă în aplicare în toate statele
membre ale UE. Autorităţile publice naţionale şi comunitare
vor trebui să monitorizeze cu atenţie evoluţia
autoreglementării şi să evalueze la intervale regulate de timp
eficienţa acestei proceduri, pentru a stabili dacă se impune o
intervenţie publică.</p>
<p><a name="_Hlt158186449"></a><a name="_Hlt158186450"></a>Semnarea astăzi,
la Bruxelles, a Cadrului european privind o utilizare mai sigură a
telefoanelor mobile de către adolescenţii tineri şi copii
constituie un eveniment major, alături de multe alte evenimente care au loc
astăzi în întreaga lume pentru a sărbători a patra
aniversare a „Zilei pentru un Internet mai sigur”. </p>
<p><b>Informaţii suplimentare</b></p>
<p><a name="_Hlt158186135"></a><a name="_Hlt158186136"></a>Internet mai sigur
şi acordul-cadru privind „O utilizare mai sigură a telefoanelor
mobile de către adolescenţii tineri şi copii”: <a
href="http://europa.eu.int/saferinternet">http://europa.eu.int/saferinternet</a></p>
<p>Rezultatele consultării publice privind o utilizare mai sigură a
telefoanelor mobile: <a
href="http://europa.eu.int/information_society/activities/sip/public_consultation/">http://europa.eu.int/information_society/activities/sip/public_consultation/</a></p>
<p>Dosar de presă <a
href="http://europa.eu.int/information_society/newsroom/cf/itemlongdetail.cfm?item_id=3153">http://europa.eu.int/information_society/newsroom/cf/itemlongdetail.cfm?item_id=3153</a></p>
<p><a
href="http://europa.eu/rapid/pressReleasesAction.do?reference=MEMO/07/44&format=HTML&aged=0&language=EN&guiLanguage=fr">MEMO/07/44</a></p>

