<h1>
<a name="Heading4"></a><b>Komisja z </b><b>zadowoleniem
przyjęła wiadomość o zwiększeniu przejrzystości
opłat za transakcje transgraniczne w systemach VISA i MasterCard
</b></h1>
<p><b><i>Komisja Europejska z zadowoleniem przyjęła ogłoszenie
przez firmy VISA i MasterCard zamiaru opublikowania opłat związanych z
użytkowaniem kart kredytowych poza terytorium kraju, w którym
zostały wydane. Prowizje, o których mowa nie są dokonywane
bezpośrednio przez właścicieli kart, lecz przez sklepy,
restauracje i inne podmioty gospodarcze, które przyjmują opłaty
za pomocą kart płatniczych Visa i MasterCard za sprzedawane towary lub
usługi. Krok ten ma na celu zwiększenie możliwości
negocjacyjnych sprzedawców detalicznych w relacji z bankami
będącymi częścią systemu VISA i MasterCard.</i></b></p>
<p>Niedawno, po rozmowach prowadzonych z Komisją, VISA i MasterCard osobno
poinformowały Komisję, że opublikują na swoich stronach
internetowych stosowane przez siebie stawki wielostronnych prowizji
<i>Interchange</i> (ang. MIF – multilateral interchange fees) za
płatności transgraniczne dokonywane w Europie. Jest to kolejny krok
naprzód na drodze do zwiększenia przejrzystości MIF,
pozwalający punktom handlowym przyjmującym karty płatnicze na
negocjowanie wysokości opłat z bankami handlowymi
(„obniżone stawki”) w odniesieniu do transakcji dokonywanych za
pomocą markowych kart płatniczych VISA i MasterCard.</p>
<p>Prowizje <i>Interchange</i> płaci bank handlowca bankowi posiadacza
karty i są one z reguły najbardziej znaczącym składnikiem
kosztów stosowanych przy obliczaniu opłat dokonywanych przez
handlowca. Tak VISA, jak i MasterCard Europe ustalają wysokość
tych prowizji na spotkaniach swoich rad regionalnych. Banki handlowe
przekładają następnie MIF na handlowców, którzy z
kolei, zazwyczaj przekładają je na klientów, jako
część swojej ogólnej struktury kosztów. Komisja przez
kilka lat prowadziła postępowanie mające na celu stwierdzenie,
czy MIF stosowane przez firmy VISA i MasterCard są zgodne z prawem
konkurencji UE. </p>
<p>Zgodnie z decyzją Komisji z dnia 24 lipca 2004 r., Visa pozwoliła
już swoim bankom członkowskim na udostępnienie informacji
dotyczących wysokości MIF dla kart „konsumenckich” oraz
wartości procentowej kategorii kosztów uwzględnianych przy
obliczaniu poziomu referencyjnego, który ma być górną
granicą MIF. W relacjach z Komisją handlowcy dawali wielokrotnie wyraz
swojego niezadowolenia z powodu faktu, że ich banki niechętnie
dostarczają pełnych informacji na temat MIF, choć VISA
udzieliła im takiego pozwolenia. VISA opublikowała niedawno na swojej
stronie internetowej (link poniżej) stawki MIF dla kart konsumenckich oraz
wartości procentowe poszczególnych składników kosztów.
MasterCard Europe zaproponowała, że opublikuje na swojej stronie
internetowej stawki niektórych swoich MIF oraz, dla niektórych kart
– relatywne wartości poszczególnych składników
kosztów, a ostatnio Komisja otrzymała od firmy potwierdzenie, że
ta rzeczywiście to uczyni.</p>
<p>Komisja będzie nadal monitorować przestrzeganie przez firmę
Visa zobowiązań podjętych przez nią zgodnie z decyzją o
wyłączeniu. Komisja prowadzi również dochodzenie w sprawie
zasad stosowanych przez firmę Mastercard i zawartych przez nią
porozumień, w szczególności dotyczących MIF. Ostatnie
dochodzenia wykazały, że technologia kart płatniczych rozwija
się w bardzo szybkim tempie, a zasady rządzące transakcjami
dokonywanymi za pomocą kart płatniczych pozostają sprawą o
dużym znaczeniu dla handlowców i konsumentów.<br>Visa:<br><a
href="http://www.visaeu.com/acceptingvisa/interchange.html">http://www.visaeu.com/acceptingvisa/interchange.html</a></p>
<p>MasterCard:<br><a
href="http://www.mastercardmerchant.com/">http://www.mastercardmerchant.com/</a>
</p>

