<h1>
<a name="Heading4"></a><b>“Par dažādību. Pret
diskrimināciju” auto tūre, lai palīdzētu
cīņā pret diskrimināciju ES</b></h1>
<p><b><i>Rīt, 1. septembrī, ceļu uzsāk informācijas
auto, dodoties caur 10 ES valstīm, lai informētu par
dažādiem jautājumiem attiecībā uz diskriminācijas
apkarošanu. Šis auto ir daļa no Eiropas Komisijas kampaņas
“Par dažādību. Pret diskrimināciju”, kuras
mērķis ir informēt iedzīvotājus par savām
tiesībām atbilstīgi jaunajiem ES diskriminācijas
novēršanas tiesību aktiem, un tas palīdzēs Eiropas
Savienības centienos apkarot diskrimināciju un veicināt
dažādību. Odila Kventēna, Eiropas Komisijas
Nodarbinātības un sociālo lietu ģenerāldirektore un
Beļģijas Līdztiesības ministrs Kristiāns Dipons
pavadīs auto ceļā uz 19 pilsētām 10 ES valstīs
nākamo trīs mēnešu laikā.</i></b></p>
<p>Laika posmā no šā gada septembra līdz novembrim auto
apmeklēs desmit ES dalībvalstis – Ungāriju, Slovākiju,
Čehiju, Poliju, Latviju, Dāniju, Apvienoto Karalisti, Īriju,
Franciju un Itāliju. Katrā valstī auto prezentācijā
piedalīsies pazīstami cilvēki – no dziedātājiem
līdz pat politiķiem. Slovākijā pasākumā
piedalīsies aktieris, dziedātājs un mūziķis Ibrahims
Maiga, kamēr Polijā tas būs Mareks Kaminskis, kurš
vienā gadā sasniedza Ziemeļpolu un Dienvidpolu. </p>
<p>“Auto tūre dod praktisku iespēju informēt cilvēkus
par viņu tiesībām un pienākumiem attiecībā uz
diskrimināciju darba vietā,” teica O.Kventēna.
“Aptaujas rāda, ka daudzi ES iedzīvotāji uzskata, ka
personas etniskā izcelsme, reliģiskie uzskati vai
pārliecība, invaliditāte, vecums vai seksuālā
orientācija varētu būt šķērslis, meklējot
darbu. Tūre ar dažādām programmām ļauj mums
attēlot dažādību kā pozitīvu alternatīvu
diskriminācijai.”</p>
<p>Auto apmeklētāji var uzzināt par ieguvumiem darba vidē
bez diskriminācijas un par to, kā aizstāvēties pret
diskrimināciju darba vietā ar ES direktīvu palīdzību.
Īpaša uzmanība pievēršama viktorīnai
<i>Europe-Quiz</i>, kur apmeklētāji var pārbaudīt savas
zināšanas par pamatnstādnēm pret diskrimināciju un ES
vēsturi ar dažādu spēļu palīdzību. Programma
ietver arī filmas par diskrimināciju, reģionālus un valstu
mūzikas priekšnesumus, izstādes un sarunas ar politiķiem,
uzņēmumiem un darba devēju un darba ņēmēju
pārstāvjiem.</p>
<p>Pasākumus katrā no 19 pilsētām koordinēs kopā
ar valstu kampaņas partneriem, kas ietver ministrijas, arodbiedrības
un darba devēju asociācijas, lai palīdzētu izcelt katras
valsts īpašo raksturu.</p>
<p>Auto ievietotas visjaunākās tehnoloģijas, un tas veidots
tā, lai ikviens varētu iegūt nepieciešamo informāciju.
Tas aprīkots ar pacēlāju un rampu invalīdiem, kā
arī ar neredzīgo rakstu, kas savienots ar īpašu
terminālu, lai palīdzētu vājredzīgajiem. </p>
<p>Vairāk informācijas par auto tūri ir <a
href="/rapid/pressReleasesAction.do?reference=MEMO/04/206&format=HTML&aged=0&language=EN&guiLanguage=fr">MEMO/04/206</a></p>
<p><i>Plašākai informācijai par tiesību aktiem un Kopienas
Rīcības programmu diskriminācijas apkarošanai skat.
</i><br><a
href="http://www.stop-discrimination.info">www.stop-discrimination.info</a><br><i>&amp;
</i><br><a
href="http://ec.europa.eu/employment_social/fundamental_rights/index_en.htm">http://ec.europa.eu/employment_social/fundamental_rights/index_en.htm</a></p>

