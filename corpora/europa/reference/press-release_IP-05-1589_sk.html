<h1>
<a name="Heading4"></a><b>Slovensko pred Súdnym dvorom vo veci
výcviku vodičov cestnej dopravy</b></h1>
<p><b><i>Európska komisia sa rozhodla predložiť prípad
Slovenskej republiky  Súdnemu dvoru pre nedodržiavanie európskych
právnych predpisov, ktoré sa týkajú minimálnej
úrovne výcviku vodičov ťažkých
nákladných vozidiel s hmotnosťou nad 7,5 tony a vodičov
autokarov. Tieto právne predpisy prispievajú k zvyšovaniu
bezpečnosti na cestách, pretože vodičom popri bežnom
vodičskom preukaze predpisujú odborný výcvik. Rovnako
prispievajú aj k dobrému fungovaniu vnútorného trhu
v oblasti cestnej dopravy zabezpečujúc jednotnú
úroveň výcviku vodičov. </i></b></p>
<p>Hlavným cieľom príslušnej
smernice<sup><b><a name="fnB1" href="#fn1">[1]</a></b></sup> je
zlepšiť úroveň vodičských schopností
vodičov ťažkých nákladných vozidiel.</p>
<p>Väčšina vodičov z povolania pracuje iba na
základe vodičského preukazu. V smernici sa uvádza, na
ktorých vodičov sa vzťahuje výcvik. Ide konkrétne
o vodičov vozidiel nad 7,5 tony a vodičov v oblasti verejnej
dopravy osôb. Cieľom tohto výcviku je doplniť
bežný výcvik zameraný na získanie vodičského
preukazu a poskytnúť vodičom z povolania
nevyhnutné znalosti potrebné na výkon ich povolania.</p>
<p>Výcvik zahŕňa:</p>
<ul>
<li>technické znalosti týkajúce sa konštrukcie týchto
vozidiel a ich hlavné charakteristiky;</li>
<li>všeobecné znalosti o doprave a administratívnych
postupoch,</li>
<li>schopnosť viesť vozidlá na prepravu tovaru alebo
osôb.</li></ul><p>Slovensko neoznámilo Komisii opatrenia na
transpozíciu tejto smernice do vnútroštátneho práva
v rámci <i>acquis communautaire</i> v oblasti dopravy.<u>
</u></p>
<hr><p><sup><b><a name="fn1" href="#fnB1">[1]</a></b></sup> 	Smernica Rady
76/914/EHS zo 16. decembra 1976 o minimálnej úrovni výcviku
niektorých vodičov cestnej dopravy (Ú. v. ES L 357,
29.12.1976. s. 36).</p>


