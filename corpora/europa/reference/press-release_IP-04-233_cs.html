„Těšíme se na spolupráci s kolegy
z nových členských států. Jsou to velmi
zkušení lidé vynikajících kvalit. Jsem si jist, že
budou aktivním a pozitivním přínosem pro práci
stávající Komise. Jejich příjezd a
přijímání úředníků z jejich
zemí nám pomůže dále posílit
stávající administrativu“, řekl předseda Komise
Romano Prodi.
Noví komisaři nebudou zodpovídat za konkrétní
portfolio. To je dáno přechodným a krátkodobým
charakterem jejich funkčního období. Místo toho budou
pracovat ve dvojících se stávajícími členy kolegia
na jejich portfoliích.
Kabinety nových komisařů budou úzce spolupracovat
s kabinetem komisaře, ke kterému budou přiřazeni na
období 1. května – 31. října. V kabinetech budou
pracovat tři úředníci na stupni A, včetně
vedoucího kabinetu (A2) a jeho zástupce (A3). Minimálně
jedním z pracovníků stupně A bude jeden ze
stávajících úředníků komise a
minimálně jeden bude státním
příslušníkem jiného členského státu,
než ze kterého pochází komisař.
Noví komisaři budou pracovat ve dvojicích
s následujícími kolegy. Předseda si vyhrazuje
právo toto přiřazení v případě
potřeby změnit.
Markos Kyprianou     (Kypr) – Michaele
Schreyer (rozpočet)
Siim Kallas     (Estonsko) – Pedro Solbes
(hospodářské a měnové záležitosti)
Péter Balázs     (Maďarsko) – Michel Barnier
(regionální politika a institucionální reforma)
Sandra Kalniete     (Lotyšsko) – Franz Fischler
(zemědělství, rybolov a rozvoj venkova)
Dalia
Grybauskaite     (Litva) – Viviane Reding (vzdělávání
a kultura)
Joe Borg     (Malta) – Poul Nielson (rozvoj a
humanitární pomoc)
Danuta Hübner     (Polsko) –
Pascal Lamy (obchod)
Jan Figel     (Slovensko) – Erkki Liikanen
(podnikání a informační společnost)
Janez
Potocnik     (Slovinsko) – Günter Verheugen
(rozšíření)
Milos Kuzvart     (Česká
republika) – David Byrne (zdraví a ochrana spotřebitele)
