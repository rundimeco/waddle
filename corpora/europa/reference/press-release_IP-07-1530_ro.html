<h1>
<a name="Heading4"></a><b>Normele UE în domeniul
telecomunicaţiilor:</b><b> Comisia este îngrijorată de
indisponibilitatea numărului 112 în Bulgaria</b></h1>
<h2>
<a name="Heading7"></a><b><i>Într-o nouă rundă de proceduri
privind încălcarea normelor UE în domeniul
telecomunicaţiilor, Comisia Europeană a salutat finalizarea
legislaţiei pentru punerea în aplicare a normelor UE în Bulgaria
şi România prin închiderea a şase cazuri de
necomunicare.</i></b><b><i> Totuşi, Comisia a decis să lanseze o
procedură de încălcare împotriva Bulgariei pentru lipsa
disponibilităţii numărului de urgenţă european 112. De
asemenea, Comisia a decis să închidă 4 proceduri şi să
retragă o cerere către Curtea de Justiţie ca urmare a progreselor
realizate în diferite state membre.</i></b></h2>
<p><i> „Salut posibilitatea pe care a avut-o Comisia de a închide o
serie de proceduri în această rundă. Cu toate acestea, vom
continua să monitorizăm îndeaproape punerea în aplicare
în statele membre şi vom urmări evoluţiile cazurilor
existente, întrucât condiţiile de reglementare coerente în
Europa sunt necesare în special înaintea reformei sectorului
telecomunicaţiilor. De asemenea, suntem cu ochii asupra Bulgariei şi a
României urmărim cu mare atenţie evoluţiile din România
şi Bulgaria)pentru a ne asigura că aceste două state membre se
conformează pe deplin cadrului existent</i>", a arătat Comisarul UE
pentru telecomunicaţii, Viviane Reding. </p>
<p>Noul caz pe care l-a deschis Comisia împotriva <b>Bulgariei</b> se
referă indisponibilitatea numărului de urgenţă european
unic, 112. Pe de altă parte, Comisia a închis cinci alte cazuri de
necomunicare relevante împotriva <b>Bulgariei, </b>ca urmare a
notificării unor noi dispoziţii de drept intern. Ultimul caz pendinte
de necomunicare împotriva României ar putea fi, de asemenea,
închis ca urmare a notificării de noi dispoziţii legislative,
care încheie măsurile de transpunere a directivei privind serviciile
universale.</p>
<p>Comisia a închis, de asemenea, cazul împotriva <b>Estoniei </b>cu
privire la analiza de piaţă, ca urmare a notificării tuturor
celor 18 pieţe. Cazul împotriva <b>Ciprului</b> se închide
şi el, întrucât au fost notificate toate pieţele, cu
excepţia celei cu privire la serviciul roaming, care a devenit caduc
în urma intrării în vigoare a regulamentului.</p>
<p>Informaţiile privind locaţia apelantului pentru apelurile efectuate
către numărul 112 sunt acum disponibile în <b>Grecia</b> şi
<b>Portugalia</b>. Ca urmare, cazul deschis împotriva Greciei se
închide, iar cererea depusă la Curtea de Justiţie împotriva
Portugaliei se retrage.</p>
<p>Comisia retrage şi cazul împotriva <b>Regatului Unit</b> cu privire
la serviciile pentru listele abonaţilor telefonici, dat fiind faptul
că acum este posibilă introducerea abonaţilor de telefonie
mobilă în lista exhaustivă a abonaţilor telefonici.</p>
<p><a name="_Hlt170715720"></a><a name="_Hlt170715721"></a>Mai multe detalii
asupra situaţiei procedurilor deschise pentru încălcarea
legislaţiei sunt disponibile pe site-ul Direcţiei Generale Societate
Informaţională şi Media dedicat punerii în aplicare a
legislaţiei, la adresa (<a
href="http://ec.europa.eu/information_society/policy/ecomm/implementation_enforcement/index_en.htm">http://ec.europa.eu/information_society/policy/ecomm/implementation_enforcement/index_en.htm</a>)</p>
<p><a name="_Hlt170722426"></a><a name="_Hlt170722427"></a>A se vedea şi <a
href="http://europa.eu/rapid/pressReleasesAction.do?reference=MEMO/07/414&format=HTML&aged=0&language=EN&guiLanguage=en">MEMO/07/414</a></p>

