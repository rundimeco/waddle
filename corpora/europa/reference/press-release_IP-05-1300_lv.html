<h1>
<a name="Heading4"></a><b>Iekšējais tirgus:</b><b> Komisija
rīkojas, lai nodrošinātu ES tiesību aktu
īstenošanu 12 dalībvalstīs</b></h1>
<p><b><i>Eiropas Komisija ir nolēmusi uzsākt kopumā
14 pārkāpumu lietu izmeklēšanu, kuras attiecas uz
12 dalībvalstīm, saistībā ar to, ka valstu tiesību
aktos nav īstenota viena vai vairākas no piecām
dažādām iekšējā tirgus direktīvām.
Komisija iesniegs Nīderlandes lietu izskatīšanai Eiropas Kopienu
Tiesā, jo Nīderlande nav paziņojusi Komisijai par valsts
pasākumiem, lai īstenotu finanšu nodrošinājuma
direktīvu (2002). Komisija oficiāli aicinās arī
Beļģiju, Franciju, Grieķiju, Itāliju, Luksemburgu, Maltu,
Nīderlandi, Portugāli, Spāniju un Vāciju īstenot
direktīvu par apdrošināšanas starpniecību. Turklāt
Franciju oficiāli aicinās īstenot direktīvu par finanšu
konglomerātu papildu uzraudzību. Vienlaikus Igaunija saņems
oficiālu aicinājumu pabeigt īstenot direktīvu, ar ko groza
„kredītiestāžu” definīciju Banku
direktīvā, tāpat kā Latvijai precīzi jānorāda
veiktie pasākumi, lai īstenotu direktīvu par izgudrojumu tiesisko
aizsardzību biotehnoloģijā. Šie aicinājumi ir
„argumentēti atzinumi” atbilstīgi pārkāpumu
izmeklēšanas procedūras otrajam posmam, kas noteikts EK
Līguma 226. pantā. Ja divu mēnešu laikā netiks
saņemta apmierinoša atbilde, Komisija var iesniegt lietu Eiropas
Kopienu Tiesā.</i></b></p>
<p>Iekšējā tirgus un pakalpojumu komisārs Čārlijs
Makrīvijs teica:<i> „Pēdējā laikā
dalībvalstis kopumā ir sasniegušas lielus panākumus,
īstenojot vienotā tirgus tiesību aktus, tomēr dažas no
tām joprojām atpaliek. Ja direktīvu neīsteno visās
dalībvalstīs, pilsoņi un uzņēmumi Eiropā nevar
pilnībā izmantot vienotā tirgus un to pasākumu
priekšrocības, par kuriem valdības ir vienojušās.
Komisija darīs visu iespējamo, lai palīdzētu
dalībvalstīm savlaicīgi īstenot tiesību aktus, bet
attiecīgajos gadījumos tā turpinās veikt arī
koriģējošas darbības.” </i></p>
<p><b>Direktīva par finanšu nodrošinājuma līgumiem: 
Nīderlande</b></p>
<p>Komisija ir nolēmusi iesniegt Nīderlandes lietu
izskatīšanai Eiropas Kopienu Tiesā, jo Nīderlande nav
transponējusi valsts tiesību aktos finanšu
nodrošinājuma direktīvu (2002/47/EK).  Pirms tam,
2004. gada decembrī, Komisija adresēja šai dalībvalstij
argumentētu atzinumu (skat. <a
href="/rapid/pressReleasesAction.do?reference=IP/04/1533&format=HTML&aged=1&language=EN&guiLanguage=en">IP/04/1533</a>).</p>
<p>Visām dalībvalstīm direktīva bija jāīsteno un
jāpiemēro līdz 2003. gada 27. decembrim.  Visas
dalībvalstis to nav paveikušas, tāpēc tiek kropļota un
traucēta vienkāršotās finanšu nodrošinājuma
līgumu harmonizētās sistēmas, kuru bija paredzēts
izveidot un nodrošināt ar direktīvu, darbība.</p>
<p>Ar direktīvu, kas saskaņā ar finanšu pakalpojumu
rīcības plānu noteikta par prioritāti, izveido skaidru un
vienotu ES tiesisko regulējumu, lai ierobežotu finanšu
darījumu kredītrisku, izmantojot kā nodrošinājumu
finanšu instrumentus un skaidru naudu. Finanšu nodrošinājumi
veido milzīgu tirgu ES, kurā pārdošanas ar atpirkšanu
līgumu („repo”) kopējais atlikums šo darījumu
tirgū vien tiek lēsts 2 triljonu eiro apmērā.  </p>
<p>Nodrošinājums  ir aktīvi (piemēram,
vērtspapīri), kurus aizņēmējs nodod aizdevēja
rīcībā, lai samazinātu tā zaudējumu risku, ja
aizņēmējs nevarēs pilnībā izpildīt savas
finansiālās saistības pret aizdevēju. Tostarp tas kalpo
arī abu pušu aizsardzībai darījumos, kad tiek veikta
pārdošana ar atpirkšanu, un darījumos ar atvasinātajiem
finanšu instrumentiem. Pirms direktīvas pieņemšanas tirgus
dalībnieki Eiropas Savienībā saskārās ar ļoti
atšķirīgiem valstu tiesiskajiem regulējumiem
nodrošinājuma sniegšanas jomā, kas pārrobežu
darījumos neradīja pārliecību par nodrošinājuma
efektivitāti.</p>
<p><b>Apdrošināšanas starpniecība: Beļģija,
Francija, Grieķija, Itālija, Luksemburga, Malta, Nīderlande,
Portugāle, Spānija un Vācija </b></p>
<p>Komisija  ir nolēmusi nosūtīt argumentētu atzinumu
Beļģijai, Francijai, Grieķijai, Itālijai, Luksemburgai,
Maltai, Nīderlandei, Portugālei, Spānijai un Vācijai,
aicinot šīs desmit dalībvalstis īstenot valsts
likumdošanas aktos Direktīvu 2002/92/EK par
apdrošināšanas starpniecību. Šo direktīvu
visām dalībvalstīm vajadzēja īstenot līdz
2005. gada 15. janvārim. Argumentēts atzinums sekoja
oficiālā paziņojuma vēstulēm, kuras četrpadsmit
dalībvalstīm  nosūtīja  2005. gada martā. Tostarp
Somija, Polija, Slovākija un Zviedrija ir iepazīstinājusi ar
valsts tiesību aktiem, lai  īstenotu direktīvu, un
procedūras pret šīm četrām valstīm netiks
turpinātas.<br>Ar direktīvu par apdrošināšanas
starpniecību klientiem nodrošina labāku izvēli un
lielāku aizsardzību, vienlaikus palīdzot
apdrošināšanas starpniekiem, piemēram,
apdrošināšanas brokeriem, piedāvāt to pakalpojumus
ārpus valsts robežām.<br>Direktīvā noteikts, ka visiem
starpniekiem ir jābūt reģistrētiem mītnes
dalībvalstī. Lai reģistrētos, tiem ir jāizpilda
stingras prasības. Pēc reģistrācijas mītnes
dalībvalstī, apdrošināšanas starpnieki var pārdot
savus pakalpojumus visā Eiropas Savienībā.
Pašreizējā nevienādā direktīvas
īstenošanas pakāpe izkropļo tirgu un neļauj
apdrošināšanas starpniekiem sniegt pakalpojumus
iekšējā tirgū, ievērojot vienādus noteikumus.</p>
<p><b>Finanšu konglomerātu papildu uzraudzība: Francija</b></p>
<p>Eiropas Komisija ir nosūtījusi argumentētu atzinumu Francijai,
jo tā nebija pabeigusi Direktīvas 2002/87/EK par finanšu
konglomerātu papildu uzraudzību transponēšanu. Finanšu
konglomerāti ir starpnozaru finanšu grupas, kas darbojas gan
banku/ieguldījumu pakalpojumu, gan apdrošināšanas
nozarē. Šajā direktīvā ir noteikti īpaši
pasākumi šo finanšu grupu konsultatīvai uzraudzībai,
lai nodrošinātu to finanšu stabilitāti un
maksātspēju. Šo direktīvu pareizi īstenojot visās
dalībvalstīs, tiks sniegtas priekšrocības klientiem,
noguldītājiem un ieguldītājiem Eiropas Savienībā,
veicinot finanšu tirgus efektivitāti un palielinot konkurenci. 
Direktīva bija prioritārs pasākums atbilstīgi finanšu
pakalpojumu rīcības plānam.</p>
<p><b>Elektroniskās naudas iestāžu darbība: Igaunija</b></p>
<p>Komisija ir nosūtījusi argumentētu atzinumu Igaunijai, jo
tā nebija pabeigusi Direktīvas 2000/28/EK, ar ko groza
kredītiestāžu definīciju Banku direktīvā
(Direktīva 2000/12/EK par kredītiestāžu darbības
sākšanu un veikšanu), lai iekļautu elektroniskās naudas
iestādes, transponēšanu.</p>
<p><b>Biotehnoloģisko izgudrojumu aizsardzība: Latvija</b><br>Eiropas
Komisija ir nolēmusi nosūtīt argumentētu atzinumu Latvijai,
aicinot sīki atspoguļot pasākumus, kurus tā ir veikusi, lai
īstenotu valsts tiesību aktos Direktīvu 98/44/EK par
izgudrojumu tiesisko aizsardzību
biotehnoloģijā.<br>Dalībvalstīm, kas pievienojās
Eiropas Savienībai 2004. gada 1. maijā, šī
direktīva ir „acquis communautaire" daļa. Tās
mērķis ir paskaidrot konkrētus materiālo patentu
tiesību principus, ko piemēro biotehnoloģiskajiem izgudrojumiem,
vienlaikus nodrošinot atbilstību stingriem ētikas noteikumiem.
Šādi paskaidrojumi ir izrādījušies nepieciešami,
lai pilnībā izmantotu biotehnoloģijas medicīnisko, vides un
ekonomisko potenciālu atbilstoši augstiem ētikas standartiem.
Pašlaik tikai trīs dalībvalstis – Itālija, Luksemburga
un Latvija –  nav īstenojušas direktīvu. Tas rada 
tirdzniecības šķēršļus un traucē
iekšējā tirgus darbību, padarot Eiropas biotehnoloģijas
nozari par nopietnu trūkumu.<br>Jaunākā informācija par
pārkāpumu izmeklēšanas procedūrām
attiecībā uz visām dalībvalstīm ir pieejama</p>
<p><a name="_Hlt108254258"></a><a name="_Hlt108254259"></a><a
href="http://ec.europa.eu/secretariat_general/sgb/droit_com/index_en.htm">http://ec.europa.eu/secretariat_general/sgb/droit_com/index_en.htm</a></p>

