<h1>
<a name="Heading4"></a><b>Comisia deschide piaţa unică
europeană a serviciilor de televiziune mobilă</b></h1>
<h2>
<a name="Heading7"></a><b><i>Comisia a adoptat astăzi o strategie
menită să favorizeze adoptarea televiziunii mobile în cele 27 de
state membre ale UE.</i></b><b><i> Comisia îndeamnă statele membre
şi reprezentanţii sectorului privat să faciliteze şi să
accelereze introducerea televiziunii mobile în Europa şi să
încurajeze utilizarea DVB-H ca standard european unic în
domeniu.</i></b></h2>
<p><i>„Radiodifuziunea mobilă reprezintă pentru Europa o
oportunitate extraordinară în ceea ce priveşte menţinerea
şi extinderea poziţiei de lider în domeniul tehnologiei şi
al serviciilor audiovizuale mobile”</i>, a afirmat Viviane Reding, Comisar
al UE pentru Societatea Informaţională şi Mass-media.
<i>„În prezent, Europa se află într-un moment de
răscruce.<b> </b>Putem fie să preluăm conducerea la nivel global,
aşa cum am făcut în cazul telefoniei mobile bazate pe standardul
GSM dezvoltat de industria europeană, fie să le permitem altor regiuni
să beneficieze de partea leului pe piaţa atât de
promiţătoare a televiziunii mobile.<b> </b>Aşteptarea nu este o
soluţie.<b> </b>Este momentul ca reprezentanţii europeni ai acestui
sector, precum şi guvernele, să treacă la televiziunea
mobilă”.</i></p>
<p>Până în prezent, introducerea şi adoptarea televiziunii
mobile în UE s-au desfăşurat într-un ritm lent, în timp
ce în regiunile concurente ale Europei progresele înregistrate au fost
considerabile.<b> </b>Europa riscă să-şi piardă avantajul
concurenţial în cazul în care nu adoptă imediat măsuri
concrete.<b> </b>De exemplu, în Coreea de Sud, cea mai dezvoltată
piaţă a serviciilor de televiziune mobilă din Asia, rata de
penetrare a televiziunii mobile este de aproape 10%. În Italia, cea mai
avansată piaţă din UE, rata de penetrare este, însă,
în continuare, sub nivelul de 1%.</p>
<p><a name="_Hlt172358406"></a><a name="_Hlt172358407"></a>Comisia acordă o
importanţă deosebită succesului televiziunii mobile (a se vedea
<a
href="http://europa.eu/rapid/pressReleasesAction.do?reference=IP/07/340&format=HTML&aged=0&language=EN&guiLanguage=en">IP/07/340</a>),
o piaţă a cărei cifră de afaceri ar putea ajunge la 20 de
miliarde de euro până în 2011, numărul estimat de
utilizatori fiind de 500 de milioane în întreaga lume.<b> </b>În
opinia Comisiei, Comunicarea <i>„</i>Către o consolidare a
pieţei interne a televiziunii mobile<i>”,</i> publicată
astăzi, reprezintă un document fundamental din perspectiva
creării de locuri de muncă şi de oportunităţi de
afaceri pentru creatorii de conţinut, furnizorii de servicii şi
producătorii de echipamente, precum şi din perspectiva furnizării
de noi servicii cu valoare adăugată pentru publicul larg.</p>
<p>În ceea ce priveşte adoptarea televiziunii mobile, Comisia a
identificat trei factori-cheie, esenţiali pentru succesul acestui
demers:</p>
<ul>
<li><b>Standarde/interoperabilitate:</b> Comisia va promova consensul asupra
unui standard comun, astfel încât să se reducă fragmentarea
pieţei determinată de multitudinea de opţiuni tehnice privind
televiziunea mobilă. Avantajele oferite de un standard comun sunt de altfel
confirmate de succesul standardului GSM, care a beneficiat de sprijinul ferm al
Comisiei şi al statelor membre la sfârşitul anilor '80. În
prezent, tehnologia <b>DVB-H </b>(Digital Video Broadcasting for Handhelds) este
candidatul cel mai serios pentru viitoarea televiziune mobilă, cu
lansări comerciale şi testări realizate deja în 18
ţări europene şi în curs de realizare într-un
număr din ce în ce mai mare de ţări din întreaga lume.
În </li>
<li>săptămânile următoare, Comisia va pregăti
aşadar includerea DVB-H pe lista oficială de standarde a UE
(publicată în Jurnalul Oficial al UE) şi va încuraja astfel,
şi pe cale juridică, utilizarea sa în toate cele 27 de state
membre. În cursul următoarelor luni, Comisia va urmări
îndeaproape evoluţiile pieţei, iar <b>în 2008 va elabora</b>
<b>propuneri</b>, inclusiv în legătură cu obligativitatea
utilizării DVB-H, în cazul în care acest lucru este necesar
şi oportun.</li>
<li><b>Spectrul de frecvenţe:</b> Comunicarea publicată astăzi
subliniază necesitatea unei strategii la nivelul UE în ceea ce
priveşte aşa-numitul „dividend digital”, spectrul de
frecvenţe de calitate care va fi eliberat în urma trecerii de la
televiziunea analogică tradiţională la cea digitală. Comisia
cere statelor membre să pună cât mai curând posibil la
dispoziţia televiziunii mobile spectrul de frecvenţe, inclusiv
<b>banda UHF</b> (470-862 MHz), în măsura disponibilităţii.
Datorită caracteristicilor sale tehnice, acest spectru de frecvenţe
este considerat ca fiind cel mai potrivit pentru serviciile multimedia mobile.
De asemenea, Comisia a iniţiat deschiderea unei alte benzi de
frecvenţe pentru serviciile de televiziune mobilă: aşa numita
<b>bandă L</b> (1452-1492 MHz), gândită ca soluţie de
rezervă.</li>
<li><b>Un mediu de reglementare favorabil:</b> În momentul de
faţă, abordările naţionale în ceea ce priveşte
reglementarea sectorului televiziunii mobile diferă considerabil. Acest
lucru generează incertitudine juridică la nivelul UE în ceea ce
priveşte reglementarea. Comisia consideră că, fiind un serviciu
foarte nou, televiziunea mobilă ar trebui să beneficieze de o
reglementare fără prea multe constrângeri (<b>„light
touch”</b>). Comisia va organiza un schimb de bune practici şi va
oferi orientări în vederea obţinerii unui cadru coerent pentru
regimurile de autorizare a televiziunii mobile.</li></ul><p>Anul 2008 este
considerat de Comisie ca fiind crucial pentru pătrunderea pe
piaţă a televiziunii mobile în Uniunea Europeană,
datorită unor evenimente sportive importante, cum ar fi Campionatul
European de Fotbal şi Jocurile Olimpice de vară, care vor oferi o
şansă unică în ceea ce priveşte creşterea
nivelului de conştientizare în rândul consumatorilor şi
adoptarea de noi servicii.</p>
<p><b>Context:</b></p>
<p>În martie 2006, Comisia a încurajat înfiinţarea unui
<b>Consiliu european pentru difuzarea mobilă (European Mobile Broadcasting
Council - EMBC) în vederea promovării televiziunii mobile în
Europa.</b> Acesta a reunit reprezentanţi ai sectorului
telecomunicaţiilor, ai producătorilor de echipamente, ai
producătorilor de aplicaţii software, ai sectorului radiodifuziunii,
precum şi ai creatorilor de conţinut. Cu toate acestea, EMBC nu a
reuşit să ajungă la un acord şi să propună
soluţii sectoriale. Din acest motiv, Comisia a decis să intervină
şi să sprijine activ adoptarea televiziunii mobile în
Europa.<br><b>Pentru mai multe informaţii:</b></p>
<p><a
href="http://ec.europa.eu/information_society/newsroom/cf/itemlongdetail.cfm?item_id=3535">http://ec.europa.eu/information_society/newsroom/cf/itemlongdetail.cfm?item_id=3535</a></p>
<p>A se vedea, de asemenea, <a
href="http://europa.eu/rapid/pressReleasesAction.do?reference=MEMO/07/298&format=HTML&aged=0&language=EN&guiLanguage=en">MEMO/07/298</a></p>

