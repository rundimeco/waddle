Komise dnes zahájila formální šetření
série státních záruk a prodejní opce ve prospěch
Agrobanky Praha, a.s. a jejího vlastníka GE Capital. Obě tato
opatření jsou stále „platná po
přistoupení“. Na druhé straně Komise schválila
řadu podpůrných opatření poskytnutých
v minulosti českými úřady ve prospěch
restrukturalizace Agrobanky.
Po předběžném vyhodnocení se Komise rozhodla
zahájit formální vyšetřování
týkající se takzvaných „záruk a
zajištění,“ na základě kterých by mohly
být po připojení vzneseny dodatečné požadavky
vůči státu. Šetření se týká také
„prodejní opce“ ve prospěch GE Capital. V tomto
stádiu šetření má Komise za to, že
případná zodpovědnost státu pro případ kdyby
se GE rozhodla uplatnit svou prodejní opci, není dostatečně
definována.  V případě obou opatření
není celkové finanční riziko českého státu
k datu přistoupení dostatečně definováno.
Opatření jsou proto stále považována za
„platná po“ přistoupení.
Komise má za to, že tyto „záruky a
zajištění“ a „prodejní opce“
představují státní podporu a vyhodnocuje, zda taková
opatření mohou být schválena podle Pravidel na záchranu
a restrukturalizaci. V tomto stádiu šetření má
Komise pochybnosti o tom, zda jsou tato opatření s těmito
pravidly EU v souladu, a vyzývá Českou republiku a
třetí strany k poskytnutí jejich stanovisek.
Komise obecně požaduje opatření za „platné
po“ přistoupení, pokud je pravděpodobné, že
takové opatření povede k dodatečným a
nepředvídatelným výhodám pro individuální
společnosti, a nebo pokud nemůže být přesně
stanoveno ve chvíli přistoupení.
Na druhou stranu předběžné vyhodnocení Komise
zjistilo, že „záruka vkladatelů,“ „podpora
likvidity,“ „neúspěšný pokus o
zvýšení základního jmění Agrobanky,“
„nákupní cena“ a „zvýšení
základního jmění GE Capital Bank“ jsou
opatření, která nejsou platná po přistoupení.
Kromě toho Komise také zjistila, že platnost určitých
„záruky a zajištění“ poskytnutých
v rámci nákupu banky GE Capital vypršela již před
přistoupením České Republiky do Evropské Unie, a proto
také nejsou platná po přistoupení. Tato opatření
nemohou být Komisí zkoumána.
Pozadí
Česká republika oznámila sérii opatření ve
prospěch Agrobanky, a.s. a GE Capital Bank, a.s. postupem podle
takzvaného dočasného mechanismu stanoveného
přílohou IV.3 Aktu o přistoupení. Oznámená
opatření byla přijata českými úřady
v letech 1996 až 1998 jako pomoc restrukturalizace Agrobanky Praha,
a.s. a pro usnadnění jejího prodeje GE Capital Bank.
