Po přistoupení byly nové členské státy
plně zařazeny do rámce hospodářské a
rozpočtové spolupráce a dohledu Evropské unie. Stejně
jako v případě, který nastal ihned po posledním
rozšíření v roce 1995, kdy se k Evropské unii
připojilo Rakousko, Finsko a Švédsko, tato událost zahrnuje
posouzení jejich rozpočtové situace. Šest z nových
členských států, jmenovitě Kypr, Česká
republika, Maďarsko, Malta, Polsko a Slovensko, měly celkový
schodek veřejných financí přesahující 3% ze
smluvní referenční hodnoty hrubého domácího
produktu v roce 2003, z čehož dva z nich, jmenovitě Kypr a Malta,
zaznamenaly veřejný dluh nad úrovní 60% smluvní
referenční hodnoty hrubého domácího produktu. Na
základě této skutečnosti dnes Rada přijala zprávu
o každém z těchto šesti států, v souladu s
požadavkem článku 104(3) smlouvy. Co se týče roku 2004,
předpověď Komise z jara 2004, stejně jako národní
orgány uvádějí, že se očekává, že
schodek bude nadále přesahovat hodnotu 3% referenční hodnoty
hrubého domácího produktu ve všech šesti státech.
Ve dvou státech, které překročily práh míry
veřejného dluhu v roce 2003 (Kypr a Malta), má míra dluhu
rostoucí tendenci a proto se předpokládá, že
zůstane nad úrovní 60% hrubého domácího produktu v
roce 2004. Během příštích dvou týdnů
vypracuje Hospodářský a finanční výbor stanovisko
ke každé zprávě. Komise poté doporučí
během několika příštích týdnů
další kroky, vyžadované tak zvaným
řízením při nadměrném schodku, včas pro Radu
Ecofin dne 5. července. Termín pro tohoto řízení je
stanoven v acquis a zavazuje Radu k jednání do 3 měsíců
od přistoupení. Při přípravě svých
doporučení vezme Rada v úvahu flexibilní stanovisko
uvedené v aktualizaci směrnice pro širší
hospodářskou politiku v roce 2004 (IP/04/467),
to je, že by pro nové členské státy bylo vhodné na
základě jednotlivých případů zvážit
integraci mezi rozpočtovou politikou a probíhajícími
strukturálními změnami v hospodářství a tak
umožnit víceleté přizpůsobovací období na
nápravu nadměrné schodkové situace. Členské
státy, které zatím nejsou členy eurozóny,
nepodléhají možným dalším krokům
řízení při nadměrném schodku, to je specificky
zvýšenému rozpočtovému dohledu (článek
104(9)) nebo sankcím (článek 104(11).
Zprávy Komise pro Kypr, Českou republiku, Maďarsko, Maltu,
Polsko a Slovensko jsou přijaty na základě iniciativy pana
Joaquín Almunia, komisaře Evropské unie pro
hospodářské a měnové záležitosti.
Rozpočtový rámec Evropské unie platí stejně pro
všech 25 členských států a mimo jiné stanovuje,
že je nutné předcházet nadměrným schodkům. Na
proces rozpočtového dohledu, zahájený dnešním
přijetím zpráv Komise, by se mělo nahlížet v
souvislosti s přípravou těchto členských
států na účast v eurozóně.
Všechny nové členské státy usilují o
přičlenění do eurozóny ve střednědobém
výhledu a z tohoto důvodu je součástí jejich strategie
postupné snižování rozpočtových schodků a
splnění všech kritérií konvergence. Níže jsou
uvedeny souhrnné závěry pro každý stát.
Celkový schodek veřejných financí    Kypru     vzrostl na
6,3% hrubého domácího produktu v roce 2003. Přestože
byl rozpočtový vývoj negativně ovlivněn nedávnou
slabou hospodářskou aktivitou především v důsledku
vnějších vlivů, překročení schodku
veřejných financí přes hranici 3% referenční
hodnoty hrubého domácího produktu nevyplývá, ve smyslu
Paktu o stabilitě a růstu, z žádné
mimořádné události mimo kontrolu úředních
orgánů Kypru, ani není výsledkem závažného
hospodářského poklesu. Podle předpovědi Komise z jara
2004, stejně jako podle úředních orgánů Kypru,
bude v roce 2004 celkový schodek veřejných financí dosahovat
přibližně 4,5% hrubého domácího produktu, což
je značně nad hranici 3% hrubého domácího produktu.
Předpokládá se, že míra schodku k hrubému
domácímu produktu vzroste o 2,3 procentního bodu na 74,6%
hrubého domácího produktu v roce 2004, daleko nad hranici 60%
smluvní referenční hodnoty hrubého domácího
produktu.
Celkový schodek veřejných financí    České
republiky     vzrostl na 12,9% hrubého domácího produktu v roce
2003 (včetně nákladů na velkou jednorázovou operaci
odhadovanou na 6-7% hrubého domácího produktu) v kontextu
pevného hospodářského růstu. Překročení
schodku veřejných financí přes hranici 3%
referenční hodnoty hrubého domácího produktu
nevyplývá, ve smyslu Paktu o stabilitě a růstu, z
žádné mimořádné události mimo kontrolu
úředních orgánů České republiky, ani
není výsledkem závažného hospodářského
poklesu. Podle předpovědi Komise z jara 2004, stejně jako podle
úředních orgánů České republiky, bude
celkový schodek veřejných financí na úrovni
přibližně 6% hrubého domácího produktu, což
je značně nad hranici 3% hrubého domácího produktu v
roce 2004. Předpokládá se, že míra schodku k
hrubému domácímu produktu vzroste o přibližně 3
procentní body na přibližně 41% hrubého
domácího produktu v roce 2004.
V roce 2003 celkový schodek veřejných financí v
   Maďarsku     poklesl na 5,9% hrubého domácího produktu,
ale nemůže být považován za schodek blízký
hranici 3% referenční hodnoty ve smyslu smlouvy.
Překročení schodku veřejných financí přes
hranici 3% referenční hodnoty hrubého domácího produktu
nevyplývá, ve smyslu Paktu o stabilitě a růstu, z
žádné mimořádné události mimo kontrolu
úředních orgánů Maďarska, ani není
výsledkem závažného hospodářského poklesu. Po
dvou letech rychlého růstu se míra schodku k hrubému
domácímu produktu v roce 2003 přiblížila 60%
smluvní referenční hodnotě a dosáhla 59,0%. Podle
předpovědi Komise z jara 2004, stejně jako podle
úředních orgánů Maďarska, zůstane
celkový schodek veřejných financí pod hranicí 4%
hrubého domácího produktu v roce 2004 a 2005. Podle
předpovědi Komise z jara 2004 míra schodku k hrubému
domácímu produktu během příštích dvou let
mírně poklesne a z tohoto důvodu zůstane pod hranicí
60% hrubého domácího produktu.
Na    Maltě     celkový schodek veřejných financí
vrostl na 9,7% hrubého domácího produktu v roce 2003
(včetně nákladů na velkou jednorázovou operaci
odhadovanou na 3,2% hrubého domácího produktu).
Přestože byl rozpočtový vývoj negativně
ovlivněn slabou hospodářskou aktivitou, překročení
schodku veřejných financí přes hranici 3%
referenční hodnoty hrubého domácího produktu
nevyplývá, ve smyslu Paktu o stabilitě a růstu, z
žádné mimořádné události mimo kontrolu
úředních orgánů Malty, ani není výsledkem
závažného hospodářského poklesu. Podle
předpovědi Komise z jara 2004, stejně jako podle
úředních orgánů Malty, bude celkový schodek
veřejných financí na úrovni 5,9% hrubého
domácího produktu, vysoko nad hranicí 3% hrubého
domácího produktu v roce 2004.
Míra schodku k hrubému domácímu produktu vzrostla na 72%
hrubého domácího produktu v roce 2003 na Maltě. Podle
předpovědi Komise z jara 2004 bude tato míra na úrovni 73,9%
hrubého domácího produktu v roce 2004, takže zůstane
značně nad úrovní 60% smluvní referenční
hodnoty hrubého domácího produktu.
V    Polsku    , celkový schodek veřejných financí vrostl
na 4,1% hrubého domácího produktu v roce 2003 v kontextu
hospodářské obnovy. Překročení schodku
veřejných financí přes hranici 3% referenční
hodnoty hrubého domácího produktu nevyplývá, ve smyslu
Paktu o stabilitě a růstu, z žádné
mimořádné události mimo kontrolu úředních
orgánů Polska, ani není výsledkem závažného
hospodářského poklesu. Po třech letech rychlého
růstu míra schodku k hrubému domácímu produktu
dosáhla 45,4% hrubého domácího produktu na konci roku 2003.
Podle předpovědi Komise z jara 2004, stejně jako podle
úředních orgánů Polska, bude celkový schodek
veřejných financí přibližně 6% hrubého
domácího produktu, daleko nad hranicí 3% hrubého
domácího produktu v roce 2004. Předpokládá se, že
míra schodku k hrubému domácímu produktu vzroste o 3,7
procentního bodu na přibližně 49% hrubého
domácího produktu v roce 2004.
V kontextu pokračujícího mohutného růstu
celkový schodek veřejných financí    Slovenska     poklesl
na 3,6% hrubého domácího produktu v roce 2003, nad 3%
referenční hodnotu. Překročení schodku
veřejných financí přes hranici 3% referenční
hodnoty hrubého domácího produktu nevyplývá, ve smyslu
Paktu o stabilitě a růstu, z žádné
mimořádné události mimo kontrolu úředních
orgánů Slovenska, ani není výsledkem
závažného hospodářského poklesu. Podle
předpovědi Komise z jara 2004, stejně jako podle
úředních orgánů Slovenska, bude celkový schodek
veřejných financí přibližně 4% hrubého
domácího produktu, daleko nad hranicí 3% hrubého
domácího produktu v roce 2004. Předpokládá se, že
míra schodku k hrubému domácímu produktu vzroste o
přibližně 2½ procentního bodu na
přibližně 45% hrubého domácího produktu v roce
2004.
Pozadí
Řízení při nadměrném schodku se
řídí článkem 104 smlouvy a dále je vyjasněno
v nařízení Rady (ES) č. 1467/97, které je
součástí Paktu o stabilitě a růstu. Po
přijetí uvedených šesti zpráv Komisí v souladu s
článkem 104(3) musí Hospodářský a
finanční výbor zformulovat své stanovisko ke každé
z těchto zpráv do čtrnácti dnů. S
uvážením stanoviska tohoto výboru musí Komise, pokud je
názoru, že existuje nadměrný schodek, podniknout
další kroky v souladu se článkem 104, přičemž
tyto kroky jsou přijetí stanoviska Komise adresované radě o
existenci nadměrného schodku (článek 104(5)) a
doporučení komise na přijetí rozhodnutí Rady o
existenci nadměrného schodku (článek 104(6)) a návrh
doporučení Rady příslušnému členskému
státu s cílem ukončit takovouto situaci do stanoveného
termínu (článek 104(7)).
Podle článku 3(4) nařízení Rady, které je
uvedeno výše, období na nápravu nadměrného schodku
trvá, za normálních okolností, jeden rok od určení
jeho existence (pro současný výkon by se jednalo o rok 2005).
Nicméně, jak je uvedeno v doporučení Komise pro aktualizaci
v roce 2004 směrnice pro širší hospodářskou
politiku na roky 2003-2005 pro nové členské státy, bylo by
vhodné, z ekonomického hlediska, umožnit víceleté
přizpůsobovací období v některých
případech, kde se jedná o nápravu schodku
vyššího než 3% hrubého domácího produktu.
Takovéto delší období může být
předepsáno, pokud například počáteční
úroveň schodku po přistoupení je zvláště
vysoká, nebo pokud je zaručena specifickými
zvláštními okolnosti jiného státu.
Důležitým hlediskem budou vlastní střednědobé
rozpočtové plány nových členských států,
tak jak budou prezentovány v konvergenčních programech,
které budou předloženy všemi novými členskými
státy do 15. května. Komise má v úmyslu dokončit
hodnocení každého programu během několika
následujících týdnů tak, aby Rada mohla přijmout
svá stanoviska ke každému z nich do 5 července
zároveň s přijetím rozhodnutí o nadměrných
schodcích, popsaných výše.
Kompletní text každé ze zpráv Komise je k dispozici
na:
http://ec.europa.eu/economy_finance/about/activities/sgp/procedures_en.htm
