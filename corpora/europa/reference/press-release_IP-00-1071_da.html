<H3>
<P><B>Kommissionen foresl</B><B>år at koordinere civilbeskyttelsesindsatsen i tilf</B><B>ælde af n</B><B>ødsituationer</B></H3>
<P><I><B>Europa-Kommissionen har foresl</B></I><I><B>ået at oprette en f</B></I><I><B>ællesskabsordning for civilbeskyttelsesindsats i tilf</B></I><I><B>ælde af naturkatastrofer, menneskeskabte katastrofer og milj</B></I><I><B>øulykker i og uden for Den Europ</B></I><I><B>æiske Union. Gennem denne ordning vil det blive muligt at mobilisere og yde </B></I><I><B>øjeblikkelig st</B></I><I><B>øtte med de n</B></I><I><B>ødvendige indsatsressourcer for at assistere et land, der beh</B></I><I><B>øver hj</B></I><I><B>ælp. Form</B></I><I><B>ålet er ogs</B></I><I><B>å at sikre bedre koordinerede og mere effektive indsatser. Kommissionen er overbevist om, at den foresl</B></I><I><B>åede ordning vil bidrage til at redde menneskeliv og beskytte milj</B></I><I><B>øet ved at begr</B></I><I><B>ænse skader og forurening.</B></I>
<P>Ved forelæggelsen af forslaget sagde kommissionsmedlemmet med ansvar for miljøet, Margot Wallström: "Hensigten med dette forslag er at imødekomme forventningerne fra Europas befolkninger. Erfaringerne fra de seneste miljøulykker, naturkatastrofer og menneskeskabte katastrofer udløste opfordringer til øjeblikkelig forbedring af EU-foranstaltningerne til at redde mennesker og beskytte miljøet. Med dette forslag ønsker Kommissionen at muliggøre konkret og øjeblikkelig assistance fra indsatshold fra EU-medlemsstaterne, når et lands ressourcer ikke er tilstrækkelige til at klare nødsituationer. Med en bedre koordination af disse indsatshold kan vi bedre nå dette mål." 
<P>Michel Barnier, der er kommissionsmedlemmet med ansvar for regionalpolitik og interinstitutionelle reformer sagde: "Den nye ordning vil forbedre indsatserne i tilfælde af katastrofer overalt i Europa ved hjælp af en bedre koordinering af midler og udbygning af kommunikationen og uddannelseskapaciteterne. Den europæiske ordning kan mobiliseres i en nødsituation på et hvilket som helst tidspunkt."
<P>Tidligere på året da Kommissionens formand, Romano Prodi, forelagde Kommissionens femårige program for Europa-Parlamentet, opfordrede han til at udbygge den europæiske civilbeskyttelsesindsats. Dette var efter en række naturkatastrofer, menneskeskabte katastrofer og miljøulykker, der forårsagede alvorlige skader i en række medlemsstater og nabolande. Europa-Parlamentet har ligeledes vedtaget en række beslutninger, hvori det opfordrer Kommissionen til at træffe sådanne initiativer.
<P>Blandt disse katastrofer har der været jordskælv, olieudslip ud for Bretagnes kyster, ødelæggende uvejr i adskillige medlemsstater og katastrofale oversvømmelser i nogle af ansøgerlandene. Et dæmningsbrist forårsagede alvorlig forurening af Donau, og fyrværkerieksplosionen i Nederlandene havde betydelige tab af menneskeliv til følge. Tabene i Den Europæiske Union på grund af disse katastrofer har være enorme, hundredvis af døde, og 15 000 mennesker blev dræbt i det første jordskælv i Tyrkiet. Milliarder af euro er blevet de direkte økonomiske omkostninger (ca. 20 mia. alene efter stormene i Frankrig og hundreder af millioner som følge af olieudslippet).
<P>Erfaringen fra disse katastrofer i de seneste år har vist, at den nuværende ordning ikke har mulighed for at mobilisere betydelige og tilstrækkelige ressourcer fra medlemsstaterne og at koordinere indsatserne, som situationen kræver. Dette har tydeligt vist, at der er behov for en betydelig udbygget ordning, som der er blevet opfordret til på politisk plan.
<P>Kommissionens forslag til en forbedret civilbeskyttelsesordning består af følgende fire hovedelementer: 
<UL><P><LI>Forudgående udpegelse af indsatsressourcer. Formål: at bestemme på forhånd hvilke indsatshold, der er til rådighed i medlemsstaternes beredskabstjenester med meget kort varsel (normalt en responstid på 2-24 timer efter at katastrofen er sket), og hvilke der kan mobiliseres (deres sammensætning skal kunne variere alt efter den pågældende type nødsituation og de særlige behov der er i den pågældende nødsituation).
<P><LI>Uddannelsesprogram til at forbedre indsatskapaciteten. Formål: udarbejde et uddannelsesprogram for at forbedre disse indsatsholds evne til at arbejde sammen og fremme den optimale komplementaritet mellem dem. Dette program vil omfatte fælles uddannelse og øvelser og mulighed for holdmedlemmerne for at blive udlånt i korte perioder til hold i andre medlemsstater.
<P><LI>Vurderings- og koordineringshold. Formål: gøre det muligt at mobilisere et mindre vurderings- og koordineringshold og indsætte det øjeblikkeligt på ulykkesstedet. Dette skulle forbedre effektiviteten og koordineringen på stedet og muliggøre hurtig bestemmelse af de ressourcer, der er de bedst egnede til den pågældende nødsituation. Holdene skal eventuelt også være forbindelsesled til de ansvarlige myndigheder i det land, der anmoder om assistance.
<P><LI>Oprettelse af et fælles nødvarslingssystem. Formål: at udvikle et fælles nødvarslingssystem mellem civilbeskyttelsesforvaltningerne i medlemsstaterne og Kommissionens relevante tjenestegrene.
</UL><P>Indsatsholdene vil blive ordningens hjørnesten. I katastrofetilfælde er der imidlertid altid stort behov for fleksibilitet. Medlemsstaterne og tredjelandene vil derfor også få mulighed for at anmode om anden støtte, herunder specialuddannet personel og specifikt udstyr, der måtte være nødvendigt i forbindelse med en given nødsituation. Civilbeskyttelsesmyndighederne i medlemsstaterne, ikke statslige organisationer og andre relevante organer kunne stille disse ressourcer til rådighed.
<P>Ansøgerlandene vil blive opfordret til at deltage i ordningen. Den nylige erfaring fra jordskælvet i Tyrkiet og dæmningssammenbrudet i Donau-afvandingsområdet peger klart på, at ordningen er vigtig for disse lande. Der er i Kommissionens forslag derfor medtaget bestemmelser for deres deltagelse.
<P>Det overordnede ansvar for redningsindsatserne forbliver fuldstændigt hos det land, der anmoder om assistance til indsætning ved en katastrofe.
<P>Fællesskabets ordning for koordinering af civilbeskyttelsesindsatser i tilfælde af nødsituationer kan ligeledes bidrage til Unionens generelle ikke militære indsats ved kriser i tredjelande under den fælles udenrigs- og sikkerhedspolitik.
<P>Kommissionens forslag til en udbygget fællesskabsordning for civilbeskyttelsesindsatser supplerer det igangværende fællesskabshandlingsprogram for civilbeskyttelse (2000-2004) - jf. bilaget. De foreslåede foranstaltninger er ikke omfattet af det igangværende handlingsprogram. Der er sikret overensstemmelse og komplementaritet mellem det pågældende program og foranstaltninger under den foreslåede ordning.
<P>Bilag 
<P><B>EF-handlingsprogram for civilbeskyttelse </B>
<P>Det første toårsprogram blev vedtaget for 1997 til 1998-99. Der blev afsat € 3 mio. hertil. Det andet femårsprogram blev vedtaget i 1999 for 2000-2004 med et budget på € 7,5 mio. Disse EF-programmer skal i overensstemmelse med subsidiaritetsprincippet støtte og supplere medlemsstaternes bestræbelser for at gøre dem mere effektive. Det er gennem programmet muligt i udstrakt grad at samle erfaringerne på nationalt plan og efter behov at yde hinanden gensidig bistand. 
<P>Hvad er der hidtil nået med handlingsprogrammerne? 
<P>For bedre at udnytte de begrænsede ressourcer, der var afsat til programmet, lancerede Kommissionen i nært samarbejde med de nationale civilbeskyttelsesmyndigheder en række større tværstatslige projekter med det formål hovedsagelig at fastlægge almindeligt accepterede regler, retningslinjer og henstillinger og at udbygge netværkerne af civilbeskyttelseseksperter. 
<P>De to højest prioriterede projekter er:
<P><B>Forebyggelse af katastrofer</B>
<UL><P><LI>Dette projekt sigter i første omgang på at fastlægge retningslinjer for anvendelsen af risikovurderingsteknikker, for forebyggelse af pludselige stærke oversvømmelser og forbedring af brandsikkerheden. 
</UL><P><B>Oplysning af offentligheden </B>
<UL><P><LI>Dette projekt har til formål på lang sigt at bidrage til at få et sikrere område for de 370 mio. europæere. Man vil forsøge at opnå en bedre oplysning af offentligheden om de farer, de måtte udsættes for, og hvordan man skal bære sig ad i tilfælde af ulykker og fremme ensartede alarmopkald og signaler. 
</UL><P>Under det nye handlingsprogram vil der gives støtte til et initiativ til at oprette et fællesskabsforum for at fremme integreringen af nye teknikker, navnlig satellitbilleder og moderne kommunikationssystemer, i civilbeskyttelsesstrukturerne. 
<P>Der vil også blive gennemført andre vigtige projekter for udveksling af eksperter, krisestyring, katastrofemedicin m.m.
<P>Der kan på følgende netside hentes supplerende oplysninger om Fællesskabets civilbeskyttelseaktiviteter: 
<P><A HREF="http://ec.europa.eu/environment/civil/">http://ec.europa.eu/environment/civil/</A>
