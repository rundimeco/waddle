<h1>
<a name="Heading4"></a><b>Komisjoni algatab uute liikmesriikide
eelarve järelevalve </b></h1>
<p><b><i>Peale liitumist on uued liikmesriigid toodud täielikult EL-i
majandus- ja eelarvepoliitika koostöö ning järelevalve
raamistikku. Nagu ka kohe peale eelmist laienemist 1995 aastal, mil liitu
astusid Austria, Soome ning Rootsi, kaasneb kõnealuse poliitikaga ka
seekord nende riikide eelarvesituatsiooni hindamine. Kuuel kümnest uuest
liikmesriigist, nimelt Küprosel, Tšehhi Vabariigil, Ungaril, Maltal,
Poolal ja Slovakkial oli valitsemissektori eelarve puudujääk üle
lepingu kontrollväärtuse 3% SKTst  2003. aastal, samal ajal kui kahel
neist riikidest, nimelt Küprosel ja Maltal, märgiti valitsemissektori
võla tasemed üle lepingu kontrollväärtuse 60% SKTst .
Sellele põhinedes võttis komisjon täna vastavalt lepingu artikli
104 lõikele 3 vastu aruande iga kuue riigi kohta. Mis puudutab 2004 aastat,
siis märgivad nii komisjoni 2004. aasta kevade prognoos kui ka
siseriiklikud asutused puudujäägi jätkuvat lepingu
kontrollväärtuse 3% SKTst ületamist kõigis neis kuues
riigis. Kahes riigis, mis ületasid võlasuhtarvu läve 2003. aastal
(Küpros ja Malta), on võlasuhtarv tõusutrendil ning seetõttu
kavandavalt jääb endiselt üle 60% SKTst 2004. aastal.
Järgneva kahe nädala jooksul koostab majandus- ja rahanduskomitee
arvamuse iga ettekande kohta.  Seejärel soovitab komisjon edasisi nn.
ülemäärase puudujäägi menetluseks vajaminevaid meetmeid
järgnevate nädalate jooksul ning majandus- ja rahandusministrite
nõukogu toimumise ajaks 5. juulil. Selle menetluse ajastamise
määrab kindlaks acquis, mis kohustab nõukogu võtma meetmeid
kolme kuu jooksul peale liitumist. Oma soovituste ettevalmistamisel võtab
komisjon arvesse 2004. aasta majanduspoliitiliste üldsuuniste (IP/04/467)
ajakohastamise käigus vastuvõetud  paindliku seisukoha, st., et uute
liikmesriikide puhul on asjakohane, igal üksikjuhul eraldi, võtta
arvesse eelarvepoliitika ning majanduse jätkuvate strukturaalsete
muudatuste vahelist seost ning seetõttu lubada mitmeaastast
kohanemisperioodi, mil parandatakse ülemäärase
puudujäägi olukord. Liikmesriikide suhtes, kes veel ei osale
eurotsoonis, ei kohaldata  ülemäärase eelarvepuudujäägi
menetluse võimalikke edasisi meetmeid, st. tõhustatud eelarve
järelevalvet (artikli 104 lõige 9) või sanktsioone (artikli  104
lõige 11).</i></b></p>
<p>Komisjoni aruanded Küprose, Tšehhi Vabariigi, Ungari, Malta, Poola
ning Slovakkia kohta on vastuvõetud EL-i majandus- ja rahaasjade voliniku
Joaquín Almunia algatusel. EL-i eelarve raamistik kehtib kõigile 25
liikmesriigile ühtemoodi ning eeldab inter alia, et
ülemääraseid puudujääke tuleb vältida. Tänast
komisjoni aruannete vastuvõtmisega algatatud eelarve järelvalve
menetlust tuleks vaadelda nende liikmesriikide euroliikmelisuse ettevalmistuse
valguses. Kõik uued liikmesriigid loodavad eurotsooniga liituda keskmise
tähtaja jooksul ning seetõttu on osaks nende strateegiast
vähendada järk-järgult oma eelarve puudujääke ning
täita kõiki lähenemiskriteeriume. Kokkuvõte iga riigi kohta
on äratoodud järgnevalt. </p>
<p><b>Küprose</b> üldine valitsemissektori eelarve puudujääk
suurenes 6.3%-ni SKTst 2003. aastal. Kuigi eelarve arengut on ebasoodsalt
mõjutanud hiljutine majandustegevuse nõrkus, eelkõige
välismõjude tõttu, ei tulene SKP üle 3%-ne valitsemissektori
eelarve puudujääk, lähtudes stabiilsuse ja kasvu paktist,
ebaharilikest Küprose asutuste kontrolli alt väljasolevatest
sündmustest ega ole ka tõsise majanduslanguse tulemus. Vastavalt
komisjoni 2004. aasta kevade prognoosile ning Küprose asutustele on 2004.
aastal valitsemissektori eelarve puudujääk üle 3% SKTst,
jäädes umbes 4,5%-le SKTst. SKT võlasuhtarvu suurenemist
ennustatakse 2,3 protsendipunkti võrra kuni 74,6%-ni SKTst 2004. aastal,
edaspidi üle lepingu kontrollväärtuse 60% SKTst. </p>
<p><b>Tšehhi Vabariigi</b> valitsemissektori eelarve puudujääk
suurenes kindla majanduskasvu käigus 12,9%-ni SKTst 2003. aastal (kaasa
arvatud ühekordse olulise meetme eeldatav kulu 6-7% SKTst). Üle
kontrollväärtuse 3% SKTst  jääv valitsemissektori eelarve
puudujääk ei tulene, lähtudes stabiilsuse ja kasvu paktist,
ebaharilikest Tšehhi asutuste kontrolli alt väljasolevatest
sündmustest ega ole ka tõsise majanduslanguse tulemus. Vastavalt
komisjoni 2004. aasta kevade prognoosile ning Tšehhi asutustele, on 2004.
aastal valitsemissektori eelarve puudujääk üle 3% SKTst,
jäädes umbes 6%-le SKTst. SKT võlasuhtarvu suurenemist
ennustatakse 3 protsendipunkti võrra kuni 41%-ni SKTst 2004. aastal.</p>
<p><b>Ungari</b> valitsemissektori eelarve puudujääk vähenes
2003. aastal 5,9%-ni SKTst, aga lähtudes lepingust, ei saa seda lugeda 3%
kontrollväärtuse lähedaseks. Valitsemissektori
eelarvepuudujääk üle kontrollväärtuse 3% SKTst ei
tulene, lähtudes stabiilsuse ja kasvu paktist, ebaharilikest Ungari
asutuste kontrolli alt väljasolevatest sündmustest ega ole ka
tõsise majanduslanguse tulemus. Kahe järjestikuse aasta kiire kasv
tõi SKT võlasuhtarvu lepingu 60% kontrollväärtuse
lähedasele 59,0%-le. Vastavalt komisjoni 2004. aasta prognoosile ning
Ungari asutustele, jääb valitsemissektori eelarve puudujääk
2004. ja 2005. aastal üle 4% SKTst. Vastavalt komisjoni 2004. aasta kevade
prognoosile väheneb SKT võlasuhtarv mõõdukalt järgneva
kahe aasta jooksul ning jääb seetõttu alla 60% SKTst.   </p>
<p><b>Malta</b> valitsemissektori eelarve puudujääk suurenes 9.7%-ni
SKTst 2003. aastal (kaasa arvatud ühekordse olulise meetme eeldatav kulu
3.2% SKTst). Kuigi eelarve arengut on ebasoodsalt mõjutanud hiljutine
majandustegevuse nõrkus, ei tulene valitsemissektori eelarve
puudujääk üle 3% SKTst, lähtudes stabiilsuse ja kasvu
paktist, ebaharilikest Malta asutuste kontrolli alt väljasolevatest
sündmustest ega ole ka tõsise majanduslanguse tulemus. Vastavalt
komisjoni 2004. aasta kevade prognoosile ning Malta asutustele, on 2004. aastal
valitsemissektori eelarve puudujääk üle 3% SKTst,
jäädes umbes 5,9%-le SKTst. SKT võlasuhtarv suurenes Maltal
72%-ni SKTst 2003. aastal. Vastavalt komisjoni 2004. aasta kevade prognoosile on
see suhtarv 73,9% SKTst 2004. aastal, jäädes kõvasti üle
lepingu kontrollväärtuse 60% SKTst.</p>
<p><b>Poola </b>valitsemissektori eelarve puudujääk suurenes majanduse
taastumise käigus 4.1%-ni SKTst 2003. aastal. Valitsemissektori eelarve
puudujääk üle kontrollväärtuse 3% SKTst ei tulene,
lähtudes stabiilsuse ja kasvu paktist, ebaharilikest Poola  asutuste
kontrolli alt väljasolevatest sündmustest ega ole ka tõsise
majanduslanguse tulemus. Kolme järjestikuse aasta kiire kasvu tulemusena
jõudis SKT võlasuhtarv 2003. aasta lõpuks 45,5%-ni SKTst .
Vastavalt komisjoni 2004. aasta kevade prognoosile ning Poola võimudele, on
2004. aastal valitsemissektori eelarve puudujääk üle 3% SKTst,
jäädes umbes 6%-le SKTst. SKT võlasuhtarvu suurenemist
ennustatakse 3.7 protsendipunkti võrra kuni 49%-ni SKTst 2004. aastal. </p>
<p>Jõudsa majanduskasvu käigus vähenes <b>Slovakkia</b>
valitsemissektori eelarve puudujääk 3.6%-ni SKTst 2003. aastal,
jäädes üle 3% kontrollväärtuse. Üle 
kontrollväärtuse 3% SKTst jääv valitsemissektori eelarve
puudujääk ei tulene, lähtudes stabiilsuse ja kasvu paktist,
ebaharilikest Slovakkia asutuste kontrolli alt väljasolevatest
sündmustest ega ole ka tõsise majanduslanguse tulemus. Vastavalt
komisjoni 2004. aasta kevade prognoosile ning Slovakkia asutustele, on 2004.
aastal valitsemissektori eelarve puudujääk üle 3% SKTst,
jäädes umbes 4%-le SKTst. SKT võlasuhtarvu suurenemist
ennustatakse 2,5 protsentpunkti võrra, jäädes 2004. aastal kuni
45% SKTst. </p>
<p><b>Taust</b></p>
<p>Ülemäärase eelarvepuudujäägi menetlust reguleerib
lepingu artikkel 104 ning on edaspidi selgitatud nõukogu määruses
(EÜ) nr 1467/97, mis on osa stabiilsuse ja kasvu paktist. Komisjoni kuue
aruande vastuvõtmisele artikli 104 lõikega 3 järgnevalt, peab
majandus- ja rahanduskomitee iga aruande kohta andma arvamuse kahe nädala
jooksul. Kui komisjon leiab, et ülemäärane eelarve
puudujääk eksisteerib, peab ta komitee arvamust arvesse võttes
võtma meetmeid. Vastavalt artiklile 104 on nendeks meetmeteks
nõukogule adresseeritud komisjoni arvamuse ülemäärase
eelarvepuudujäägi olemasolu kohta (artikli 104 lõige 5)
vastuvõtmine ning komisjoni soovitused nõukogu otsuseks
ülemäärase eelarve puudujäägi olemasolu kohta (artikli
104 lõige 6), nagu ka nõukogu soovituse vastuvõtmine
liikmesriikidele, mis puudutab sellise olukorra lõpetamist
kindlaksmääratud perioodi jooksul (artikli 104 lõige 7). </p>
<p>Vastavalt eespool nimetatud nõukogu määruse artikli 3
lõikele 4 ulatub ülemäärase eelarvepuudujäägi
korrigeerimisperiood normaalsetes tingimustes aastani peale selle tuvastamist
(antud juhul oleks selleks 2005. aasta). Siiski, nagu mainitud komisjoni
soovitustes 2003-2005. aasta majanduspoliitiliste üldsuuniste 2004. aasta
ajakohastamiseks, oleks majanduslikust seisukohast lähtudes asjakohane
lubada uutele liikmesriikidele mitmeaastane kohanemisperiood juhtudel, mil on
tegemist üle SKP 3%-se puudujäägi korrigeerimisega. Sellise
pikema perioodi võib määrata, kui näiteks algne eelarve
puudujääk liitumisel on eriti kõrge või kui see on tingitud
teistest riigispetsiifilistest asjaoludest. Oluliseks kaalutluseks on uute
liikmesriikide endi poolt lähenemisprogrammis esitatud keskpikad
eelarveplaanid, mille kõik liikmesriigid peavad 15. maiks esitama. Komisjon
plaanib lõpetada hinnangud iga programmi kohta järgnevate
nädalate jooksul, nii et nõukogu saaks vastu võtta otsuse iga
riigi kohta 5. juuliks samaaegselt eespool kirjeldatud ülemäärase
eelarvepuudujäägi otsuse vastuvõtmisega. </p>
<p>Komisjoni iga aruande täistekst on kättesaadav: </p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a>
</p>

