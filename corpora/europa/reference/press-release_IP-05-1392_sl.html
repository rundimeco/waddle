<h1>
<a name="Heading4"></a><b>Konsolidacija, pogojenost, sporočanje
– strategija širitvene politike</b></h1>
<p><b><i>Komisija je danes sprejela skupno širitveno strategijo za
državi kandidatki Hrvaško in Turčijo ter za možne
države kandidatke zahodnega Balkana. Ta strategija temelji na treh
načelih: konsolidaciji zavez EU glede širitve z uporabo poštene
in stroge pogojenosti pomoči ter boljšega sporočanja v zvezi s
širitvijo. </i></b></p>
<p>Hrvaška in Turčija sta državi kandidatki in države
zahodnega Balkana imajo jasno evropsko perspektivo. Ko bodo države
izpolnile stroge pristopne pogoje, bo Unija izpolnila svoje zaveze. Obenem mora
EU bolje sporočati cilje in izzive pristopnega procesa. </p>
<p>Ko je predstavljal širitveno strategijo, je Olli Rehn, komisar za
širitev, povedal: „Skrbno upravljanje širitvenega procesa je eno
od najmočnejših in najbolj uspešnih političnih orodij EU. EU
s svojim vplivom pomaga k demokratičnim in gospodarskim spremembam
držav. Vsi evropski državljani imajo koristi od sosednjih držav,
kjer je uveljavljena stabilna demokracija in uspešno tržno
gospodarstvo. EU se ne more odreči odgovornosti. A širitveni ritem
mora prav tako upoštevati absorpcijsko sposobnost EU.“</p>
<p>EU mora ostati stroga v svojih zahtevah po izpolnjevanju meril, a
poštena pri ustreznem nagrajevanju napredka. Države, ki bi rade
pristopile, lahko napredujejo z ene stopnje procesa na naslednjo, ko za to
izpolnijo pogoje. Komisija bo pomagala državam in spremljala njihov
napredek. </p>
<p>Odnosi EU s Hrvaško in Turčijo so 3. oktobra, ko so se začela
pristopna pogajanja, prešli v novo fazo. Pogajanja bodo temeljila na
usposobljenosti države in njihov ritem bo odvisen od napredka države
pri izpolnjevanju zahtev za članstvo. </p>
<p>Za druge države zahodnega Balkana Evropska komisija predlaga
časovni načrt pogajanj za uresničenje evropskih perspektiv,
določanje stopenj in pogojev, vezanih na vsako stopnjo. Sklenitev
Stabilizacijsko-pridružitvenega sporazuma (SPS) z EU je temeljni korak v
tem procesu. Albanija je dosegla zadosten splošen napredek za vzpostavitev
usposobljenosti za izvajanje in se s tem podala na pot k sklenitvi pogajanj o
takšnem sporazumu. Srbija in Črna gora sta pravkar začeli
pogajanja za SPS, Bosna in Hercegovina pa bo to storila v kratkem. </p>
<p>Za EU bo bistven element pri obravnavi prošnje neke države za
članstvo dokazano zadovoljivo izvajanje njenih obveznosti iz SPS
(vključno z uporabo njenih s trgovino povezanih določb v obliki
Začasnega sporazuma). Na osnovi mnenja Komisije lahko EU državi dodeli
status kandidatke. Komisija priporoča, da Svet Nekdanji jugoslovanski
republiki Makedoniji dodeli status države kandidatke.</p>
<p>Status kandidatke je politično priznanje za bližnji odnos z EU,
vendar to avtomatično ne pomeni, da lahko država začne pogajanja
za članstvo v EU. Za začetek pogajanj za članstvo mora
država doseči ustrezno stopnjo splošnega izpolnjevanja meril za
članstvo. Zlasti mora država izpolnjevati politična merila,
vključno s polnim sodelovanjem z Mednarodnim kazenskim sodiščem
za nekdanjo Jugoslavijo, če je to ustrezno. </p>
<p>Nadaljnji napredek Kosova<sup><b><a name="fnB1" href="#fn1">[1]</a></b></sup>
v smeri EU je prav tako del širitvene strategije. Evropska integracija je
bistvena za doseganje trajnostne rešitve statusa Kosova, ki bi okrepila
varnost in stabilnost regije. <br>Za dodatne informacije glej: <br><a
href="/rapid/pressReleasesAction.do?reference=MEMO/05/410&format=HTML&aged=0&language=EN&guiLanguage=fr">MEMO/O5/410</a>,
<a
href="/rapid/pressReleasesAction.do?reference=MEMO/05/411&format=HTML&aged=0&language=EN&guiLanguage=fr">MEMO/05/411</a>
in <a
href="/rapid/pressReleasesAction.do?reference=MEMO/05/412&format=HTML&aged=0&language=EN&guiLanguage=en">MEMO/05/412</a>
in<br><a
href="http://ec.europa.eu/enlargement/index.htm">http://ec.europa.eu/enlargement/index.htm</a></p>
<hr><p><sup><b><a name="fn1" href="#fnB1">[1]</a></b></sup> upravljanega v skladu z
Resolucijo Varnostnega sveta Združenih narodov št. 1244.</p>


