<h1>
<a name="Heading4"></a><b>Spletna stran EUROPA prehaja na 20
jezikov</b><br><a name="Heading5"></a><b></b><b><i>Predsednik komisije
Romano Prodi in 10 predlaganih za komisarja je danes dalo v javnost prvi val
spletnih strani o Evropski uniji v jezikih novih držav članic. Na
koncu prvega neformalnega srečanja razširjenega Kolegija je predsednik
Prodi poudaril pravico biti informiran v svojem jeziku o večjih
odločitvah Unije za prav vsakega državljana EU. Rekel je: "EU
potrebuje podporo svojih državljanov, da pa bi jo imela, mora pokazati
spoštovanje do njihovih kulturnih identitet in njihove raznolikosti.
Možnost za državljane EU, da vzajemno delujejo z evropskimi
institucijami v svojem jeziku, je predpogoj demokratične
Evrope."</i></b></h1>
<p>V prvem valu so bile danes objavljene informativne strani v jezikih novih
držav članic na spletni strani Evropske unije, EUROPA.</p>
<p>Predstavljene so bile na posebni tiskovni predstavitvi, ki jo je organiziral
g. Prodi ob priliki prvega bruseljskega obiska predlaganih za komisarja iz 10
držav, ki se bodo s 1. majem 2004 pridružile EU.</p>
<p>Državljani držav pristopnic zdaj lahko pridejo do osnovnih
informacij o EU, njeni zgodovini, njenih dejavnostih in institucijah v vsakem od
9 novih uradnih jezikov. Poučijo se lahko tudi o procesu odločanja v
EU in dostopu do uradnih dokumentov. </p>
<p>Pravo EU, ki je že predstavljeno na spletni strani EU v zdajšnjih
11 uradnih jezikih, se prevaja in bo postopoma dodano. Druge informativne strani
s splošnimi informacijami bodo dosegljive v novih jezikih v teku maja in
junija 2004. Iste informacije so na voljo tudi v običajni tiskani obliki.
</p>
<p>Prvi val spletnih strani EUROPA v devetih novih jezikih je pospremila nova
internetna stran, ki predstavlja deset predlaganih za komisarja iz desetih novih
držav članic.</p>
<p><a href="/">http://europa.eu/</a> </p>
<p><a
href="http://ec.europa.eu/commissioners/10comm_en.htm">http://ec.europa.eu/commissioners/10comm_en.htm</a></p>
<p><a
href="http://ec.europa.eu/mediatheque/photo/commprodi/newcomm/newcomm1_en.htm">http://ec.europa.eu/mediatheque/photo/commprodi/newcomm/newcomm1_en.htm</a></p>
<p><a
href="http://158.169.50.108/Archive/surestream/tencountries.rm">http://158.169.50.108/Archive/surestream/tencountries.rm</a>
</p>

