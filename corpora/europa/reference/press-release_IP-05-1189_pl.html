<h1>
<a name="Heading4"></a><b>Udoskonalenie przepisów: Komisja
zamierza wycofać jedną trzecią zbadanych
wniosków</b></h1>
<p><b><i>Komisja podała dzisiaj do wiadomości wyniki swych
działań, których celem jest udoskonalenie przepisów. Po
dokonaniu przeglądu 183 wniosków dotyczących aktów prawnych
UE, rozpatrywanych aktualnie przez Parlament Europejski i Radę, Komisja
zdecydowała się wycofać ponad jedną trzecią
wniosków (68). Niektóre spośród wniosków są
niezgodne z celami nowego partnerstwa na rzecz wzrostu i zatrudnienia (Lizbona)
lub też nie spełniają wymogów związanych z lepszym
stanowieniem prawa. W przypadku pozostałych proces legislacyjny stoi w
miejscu, lub też wnioski straciły na aktualności. Podjęta
dzisiaj decyzja jest częścią szerszego programu Komisji na rzecz
ograniczenia biurokracji i unikania nadmiaru przepisów. Inicjatywa ta
stanowi zasadniczą zmianę sposobu, w jaki Komisja stara się
zagwarantować, aby prawodawstwo w Europie wspierało cele partnerstwa
na rzecz wzrostu i zatrudnienia. Kolejnym krokiem będzie
przedłożenie przez Komisję w październiku daleko
idących propozycji uproszczenia istniejącego prawodawstwa UE.
Więcej informacji na ten temat znajduje się w: <a
href="/rapid/pressReleasesAction.do?reference=MEMO/05/340&format=HTML&aged=0&language=EN&guiLanguage=fr">MEMO/05/340</a>.</i></b></p>
<p>Przewodniczący Komisji Europejskiej José Manuel Barroso
powiedział: <i>„Ta inicjatywa dowodzi, że udoskonalenie
prawodawstwa leży w centrum zainteresowań Komisji. Uważnie
przyjrzeliśmy się wszystkim aktualnie rozpatrywanym wnioskom i
odłożyliśmy na bok te, które nie są już potrzebne
oraz te, co do których Rada i Parlament nigdy nie dojdą do
porozumienia. Oznacza to, że teraz możemy skoncentrować nasze
wysiłki na pracy na rzecz dobrobytu w Europie, aby uczynić z niej
miejsce, w którym dobrze się żyje i pracuje. Ale przed nami
jeszcze wiele zadań. Następnym krokiem będzie dokonanie
przeglądu obowiązujących aktów prawnych, aby można je
było uprościć i uczynić bardziej skutecznymi.”</i></p>
<p>Wiceprzewodniczący Günter Verheugen dodał: „<i>To
dopiero początek. Pragniemy ograniczyć biurokrację i nadmiar
przepisów we wszystkich dziedzinach. Może się to udać
jedynie przy współpracy Państw Członkowskich. W tym procesie
nie chodzi o to, by Europy było mniej, ale by była ona lepsza.
Prawodawstwo UE ma sens tam, gdzie wnosi wartość dodaną.
Przepisy, które jej nie zapewniają zostaną zlikwidowane.”
</i></p>
<p>Komisja dokonała przeglądu wszystkich wniosków sprzed dnia 1
stycznia 2004 r. przedłożonych przez nią samą i
rozpatrywanych aktualnie przez Radę i Parlament. Oznacza to, że 183
wnioski zostały zbadane w oparciu następujące kryteria:</p>
<ul>
<li>Czy przyczyniają się do zwiększenia konkurencji? </li>
<li>Czy stanowią udoskonalenie przepisów? </li>
<li>Czy istnieje realna szansa na ich przyjęcie, jeżeli pozostawi
się je do dalszego rozpatrzenia? </li>
<li>Czy nie straciły na aktualności?</li></ul><p>Spośród
<b>183 </b>wymienionych <b>wniosków</b>, około <b>100</b> to
zupełnie nowe inicjatywy prawodawcze, natomiast pozostałe odnoszą
się do zobowiązań międzynarodowych, decyzji
administracyjnych, dostosowań technicznych oraz, w niektórych
przypadkach, kodyfikacji i uproszczenia prawa UE. </p>
<p><b>Wycofanych zostanie 68 wniosków.</b></p>
<p>Są to wnioski, które uznano za niezgodne z kryteriami
lizbońskimi lub z wymogami lepszego stanowienia prawa, w przypadku
których dalszy postęp procesu legislacyjnego jest mało
prawdopodobny lub takie, które z powodów obiektywnych nie są
już aktualne. <br>Przykłady:<br> <br>promocja sprzedaży na rynku
wewnętrznym<br>etykietowanie żywności<br>zakaz jazdy
pojazdów ciężarowych w weekend<br>rozmiar opakowań na
kawę<br></p>
<p>Komisja zdecydowała się podtrzymać <b>pięć
wniosków, </b>w odniesieniu do których przedstawi analizę
skutków gospodarczych.</p>
<p>Przykłady:</p>
<p></p>
<p>Transport odpadów</p>
<p>Podpisanie umowy o przenośnym wyposażeniu samolotów</p>
<p>Podatek VAT i współpraca administracyjna przewoźników
</p>
<p></p>
<p>Zachowanych zostanie <b>109 pozostałych wniosków</b>. Wnoszą
one wartość dodaną dla Europy: są wśród nich
wnioski realizujące cele strategii lizbońskiej, na przykład
wnioski dotyczące kodyfikacji do celów lepszego stanowienia prawa lub
też wnioski czysto techniczne, np. natury administracyjnej. </p>
<p>W wyniku przeglądu Komisja doszła również do wniosku,
że należy usunąć fragmenty <b>wniosku w sprawie
promieniowania optycznego</b> dotyczące narażenia pracowników na
światło słoneczne.</p>
<p>Jeżeli chodzi o <b>wniosek dotyczący pracowników czasowych</b>
Komisja ponownie dokona przeglądu wniosku w świetle mających
nastąpić dyskusji na temat innych wniosków, w
szczególności na temat dyrektywy o usługach. </p>
<p>W niektórych przypadkach wycofanie rozpatrywanych wniosków
będzie się odbywało w ramach ogólnego przeglądu
polityki w danej dziedzinie lub z zamiarem ponownego rozpatrzenia wniosków
w świetle nowych elementów polityki i z uwzględnieniem szeroko
zakrojonej oceny wpływu.</p>
<p>Zgodnie ze zobowiązaniami podjętymi na mocy umowy ramowej o
stosunkach pomiędzy Parlamentem Europejskim a Komisją, Komisja
powiadomi Parlament i Radę zanim oficjalnie wycofa swoje wnioski.</p>
<p><b>Kolejne kroki</b><br>Wysiłki Komisji w zakresie udoskonalenia
przepisów będą się od tej pory koncentrować na
<b>upraszczaniu i aktualizacji</b> istniejących 80 000 stron prawodawstwa
UE. W październiku 2005 r. Komisja rozpocznie nowy etap działań
obejmujący program prac. Komisja zwróciła się do Państw
Członkowskich, podmiotów gospodarczych i obywateli z pytaniem, w
jakich dziedzinach należy zredukować biurokrację i nadmiar
przepisów. Debata w tej sprawie toczyć się będzie do
końca grudnia pod następującym adresem internetowym: </p>
<p><a
href="http://ec.europa.eu/yourvoice/forms/dispatch?form=418&lang=EN">http://ec.europa.eu/yourvoice/forms/dispatch?form=418&amp;lang=EN</a>
</p>
<p>Komisja nie jest w stanie sama udoskonalić przepisów. Dlatego,
zgodnie z wymogami krajowych programów reformy w ramach strategii
lizbońskiej, do 15 października Państwa Członkowskie
przedstawią swoje inicjatywy na rzecz udoskonalenia
przepisów.<br>Komunikat Komisji oraz pełna lista wniosków,
które mają zostać wycofane jest dostępna pod
następującym adresem internetowym:</p>
<p><a
href="http://ec.europa.eu/enterprise/regulation/better_regulation/index_en.htm">http://ec.europa.eu/enterprise/regulation/better_regulation/index_en.htm</a></p>

