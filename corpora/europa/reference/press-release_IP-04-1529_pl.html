<h1>
<a name="Heading4"></a><b>Republika Czeska, Cypr, Malta, Polska i
Słowacja na najlepszej drodze do osiągnięcia prawidłowego
deficytu budżetowego</b></h1>
<p><b><i>Komisja Europejska uznała w dniu dzisiejszym, że Republika
Czeska, Cypr, Malta, Polska i Słowacja są na najlepszej drodze do
obniżenia nadmiernego deficytu, jaki stwierdzono w tych krajach w lipcu
tego roku, a tym samym do spełnienia zaleceń Rady. Na obecnym etapie
nie są zatem wymagane żadne dodatkowe zalecenia w tym zakresie. 
</i></b></p>
<p>„Z zadowoleniem stwierdzam, że Republika Czeska, Cypr, Malta,
Polska i Słowacja pozytywnie zareagowały na zalecenia Rady i
podjęły niezbędne kroki w celu ograniczenia swojego deficytu
budżetowego. Dobry stan finansów publicznych przynosi korzyści
gospodarce i podatnikom, należy go nadal utrzymywać, szczególnie
w okresach silnego wzrostu, jak ten, który ma teraz miejsce w wymienionych
Państwach Członkowskich” &#8211; powiedział Joaquin
Almunia, komisarz ds. gospodarczych i walutowych.  </p>
<p>Opierając się na danych potwierdzających, że deficyt
budżetowy w każdym z pięciu krajów przekroczył w 2003
r. wartość referencyjną wynoszącą 3% PKB, w dniu 5
lipca Rada zgodnie z zaleceniem Komisji uznała, że Republika Czeska,
Cypr, Malta, Polska i Słowacja posiadają nadmierny
deficyt<sup><b><a name="fnB1" href="#fn1">[1]</a></b></sup>. Jednocześnie,
również zgodnie z zaleceniem Komisji, Rada wydała zalecenie
skierowane do każdego z tych państw w celu położenia kresu
sytuacji nadmiernego deficytu budżetowego (zgodnie z art. 104 ustęp 7
Traktatu).</p>
<p>Ściśle rzecz biorąc, uwzględniwszy także specjalne
okoliczności właściwe dla każdego z państw, takie jak
początkowy poziom deficytu oraz trwające przekształcenia
strukturalne związane z wypełnianiem kryteriów
zbieżności, Rada zaleciła, by nadmierny deficyt skorygowano: do
2005 r. na Cyprze, do 2006 r. na Malcie, do 2007 r. w Polsce i Słowacji
oraz do 2008 r. w Republice Czeskiej. Kilkuletnia ścieżka
dostosowań wyznaczona dla poszczególnych państw pokrywa się
z ich własnymi ścieżkami konsolidacji budżetowej,
określonymi w maju 2004 r. w ramach programu konwergencji. Ponadto, zgodnie
z postanowieniami Paktu Stabilności i Wzrostu, w swych zaleceniach
skierowanych do każdego z krajów na podstawie art. 104 ustęp 7
Rada wyznaczyła ostateczny czteromiesięczny termin, <i>tj.</i> do 5
listopada 2004 r., na podjęcie „skutecznych działań”.
W przypadku Cypru działanie to odnosi się do środków
niezbędnych do ograniczenia deficytu do poziomu poniżej  3% PKB do
roku 2005. Dla pozostałych krajów, którym zalecono skorygowanie
nadmiernego deficytu w perspektywie kilku lat, skuteczne działanie oznacza
środki służące osiągnięciu docelowego deficytu
budżetowego na rok 2005.</p>
<p>Wraz z upływem terminu wyznaczonego przez Radę na podjęcie
skutecznych działań dokonać można następującej
oceny:</p>
<ul>
<li>Przewidywany deficyt budżetowy na rok 2004 r. w każdym z
rozpatrywanych krajów jest zgodny z wartością docelową
ustaloną w maju 2004 r. w ramach właściwego dla danego kraju
programu konwergencji.</li>
<li>Oczekuje się, że deficyt na rok 2005 w każdym z krajów
będzie zgodny ze ścieżką dostosowań zatwierdzoną
przez Radę.</li>
<li>Wydaje się zatem, na podstawie obecnych informacji oraz
środków wyszczególnionych w budżetach na rok 2005, że
władze tych pięciu krajów podjęły skuteczne
działania, a tym samym, że kraje te wydają się być na
dobrej drodze do obniżenia nadmiernych deficytów zgodnie z warunkami
określonymi w zaleceniach Rady na mocy art. 104 ustęp 7
Traktatu.</li></ul><p>Nota informacyjna zawierająca powyższą
ocenę dostępna jest na stronie:</p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a></p>
<p></p>
<p>Amelia Torres		Tel. 02/2954629</p>
<p>Marisa Gonzalez	Tel. 02/2951925</p>
<p></p>
<hr><p><sup><b><a name="fn1" href="#fnB1">[1]</a></b></sup> 	Łącznie 7
krajów otrzymało w tym dniu zalecenia Rady. Informacje na temat oceny
zgodności z zaleceniami Rady znajdują się w oddzielnych
informacjach dla prasy: <a
href="/rapid/pressReleasesAction.do?reference=IP/04/1528&format=HTML&aged=0&language=EN&guiLanguage=en">IP/04/1528</a>
w odniesieniu do Węgier oraz <a
href="/rapid/pressReleasesAction.do?reference=IP/04/1527&format=HTML&aged=0&language=EN&guiLanguage=en">IP/04/1527</a>
w odniesieniu do Grecji.</p>


