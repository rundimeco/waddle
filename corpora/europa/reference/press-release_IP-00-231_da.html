<H3>
<P><B>Kommissionen vurderer Portugals opdaterede stabilitetsprogram</B></H3>
<P><I><B>Europa-Kommissionen har i dag vedtaget en henstilling til Ministerr</B></I><I><B>ådet om Portugals opdaterede stabilitetsprogram (2000-2004). Kommissionen konkluderer, at de mellemsigtede budgetm</B></I><I><B>ål er i overensstemmelse med kravene i stabilitets- og v</B></I><I><B>ækstpagten, om end tilpasningsstrategien ikke er helt i overensstemmelse med de overordnede </B></I><I><B>økonomisk-politiske retningslinjer. Efter et offentligt underskud p</B></I><I><B>å 2,0% af BNP i 1999 forventes det i henhold til det opdaterede program, at den offentlige underskudskvote vil falde til 1,5% af BNP i 2000, og at der vil v</B></I><I><B>ære balance p</B></I><I><B>å de offentlige finanser i 2004. I samme periode forventes g</B></I><I><B>ældskvoten at falde til 48,4% af BNP. Budgetfremskrivningerne bygger p</B></I><I><B>å et makro</B></I><I><B>økonomisk scenario, der antager, at BNP vil vokse med i gennemsnit 3,5% om </B></I><I><B>året i perioden 2000-2004. P</B></I><I><B>å basis af Kommissionens henstilling forventes R</B></I><I><B>ådet at vedtage en formel udtalelse om Portugals opdaterede stabilitetsprogram den [13. marts 2000].</B></I>
<P>Kommissionen har vedtaget sin henstilling på initiativ af Pedro Solbes, EU-kommissær for økonomiske og monetære anliggender, som led i procedurerne i stabilitets- og vækstpagten om overvågning og samordning af medlemsstaternes økonomiske politikker og budgetpolitikker på EU-plan. 
<P>Ifølge stabilitets- og vækstpagten, der blev vedtaget af Det Europæiske Råd på topmødet i Amsterdam i juni 1997, skal de medlemsstater, der deltager i eurozonen, forelægge stabilitetsprogrammer og opdateringer heraf for Rådet og Kommissionen. Programmerne indeholder oplysninger om, hvordan medlemsstaterne agter at opfylde pagtens målsætninger, herunder især det mellemsigtede budgetmål bestående i offentlige budgetter, der er tæt på balance eller udviser et overskud, således at de offentlige finanser kan modstå normale konjunkturudsving uden at overskride referenceværdien for underskuddet, der lyder på 3% af BNP. Portugal fremlagde sit opdaterede stabilitetsprogram den 17. februar 2000, og det dækker perioden 2000-2004.
<P>Kommissionens henstilling fremhæver følgende punkter:
<UL><P>- I det makroøkonomiske scenario i det opdaterede program antages det, at den portugisiske økonomi vil vokse med i gennemsnit 3,5% om året i perioden 2000-2004. En gennemsnitlig vækstrate af denne størrelsesorden kan ganske vist ikke betragtes som overambitiøs for et indhentningsland som Portugal, men det mønster for væksten, der tegnes i programmet, bygger i for høj grad på den indenlandske efterspørgsel, hvilket kan forøge den allerede betydelige ubalance over for udlandet. 
<P>-  Det oprindelige stabilitetsprograms underskudsmål for 1998 og 1999 blev opfyldt trods en noget lavere økonomisk vækst end forventet. Dette var kun muligt, fordi indtægterne, der var højere end forventet, mere end opvejede den uventet hurtige stigning i de løbende primære udgifter.
<P>- Den budgetstilling, der ligger til grund for det mellemsigtede mål for underskuddet i Portugals opdaterede stabilitetsprogram, er i overensstemmelse med kravene i stabilitets- og vækstpagten. Da den offentlige saldo imidlertid først forventes at overholde referenceværdien på 0,5% (underskud) efter 2002 og at være i balance i 2004, vil et hurtigere fald i gældskvoten være tilrådeligt med henblik på at forøge den fornødne sikkerhedsmargen, hvilket Rådet også anbefalede i sin udtalelse om det oprindelige program<sup><a name="file.tmp_Ref_1"><a href="#file.tmp_Foot_1">(1)</a></a></sup>. 
<P>- De offentlige primære udgifter vil fortsætte med at stige kraftigt i 2000 og forventes kun at falde marginalt fra og med 2001. I 2000 forventes de høje indtægter igen at opveje de stigende udgifter. Denne tilpasningsstrategi er ikke helt i overensstemmelse med de overordnede økonomisk-politiske retningslinjer fra 1999, der anbefaler en strategi baseret på udgiftstilbageholdenhed.
<P>-  Der bebudes en række påtrængende reformer i programmet, som skal bidrage til at styrke de offentlige finanser på mellemlang sigt. Reformerne består bl.a. i gennemførelse af en ny basislov for budgettet og en ny lov om socialsikring og pensioner. Der er også bebudet foranstaltninger på sundhedsområdet, som består i at forbedre udgiftskontrollen og øge effektiviteten med henblik på at understøtte den finanspolitiske konsolideringsproces. 
<P>- En hurtig og beslutsom implementering af disse reformer, hvoraf nogle allerede blev bebudet i det oprindelige program, vil således være nødvendig for at styrke den økonomisk-politiske strategis samlede troværdighed.
</UL><P><B>N</B><B>øgletal fra Portugals opdaterede stabilitetsprogram </B></P><P><TABLE BORDER WIDTH=80%><TR><TD></TD><TD>
<P><B>1999</B></TD><TD><B>2000</B></TD><TD><B>2001</B></TD><TD><B>2002</B></TD><TD><B>2003</B></TD><TD><B>2004</B></TD></TR><TR><TD>Real BNP-vækst (årlig ændring i %)</TD><TD>3,1</TD><TD>3,3</TD><TD>3,6</TD><TD>3,6</TD><TD>3,5</TD><TD>3,5</TD></TR><TR><TD>Offentligt budgetunderskud (% af BNP)</TD><TD>2,0</TD><TD>1,5</TD><TD>1,1</TD><TD>0,7</TD><TD>0,3</TD><TD>0,0</TD></TR><TR><TD>Offentlig gæld (% af BNP)</TD><TD>56,6</TD><TD>57,1</TD><TD>55,2</TD><TD>53,3</TD><TD>51,0</TD><TD>48,4</TD></TR><TR><TD>Inflation (privatforbrugsdeflator, årlig ændring i %)</TD><TD>2,3</TD><TD>2,0</TD><TD>1,9</TD><TD>1,8</TD><TD>1,9</TD><TD>1,9</TD></TR></TABLE><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B>EFT C 68 af 11.3.1999, s. 2.</B></SUP>
