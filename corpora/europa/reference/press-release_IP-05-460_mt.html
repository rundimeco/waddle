<h1>
<a name="Heading4"></a><b>Wara t-tsunami: Il-Kummissjoni
ssaħħaħ l-kapaċità tagħha li tieħu azzjoni
f’</b><b>diżastru </b></h1>
<p><b><i>Il-Kummissjoni llum adottat proposti dwar numru ta’ miżuri
li jsaħħu l-kapaċità ta’ l-Unjoni Ewropea li
tieħu azzjoni f’diżastru. Il-miżuri ser: jiffinanzjaw
timijiet speċjalizzati ta’ ppjanar, biex iħaffu l-għotja
effettiva ta’ għajnuna fuq medda twila ta’ żmien;
isaħħu l-kapaċità ta’ l-Unjoni li tipprovdi unitajiet
speċjalizzati ta’ esperti ċivili u tagħmir; u
jsaħħu l-kapaċità ta’ l-Unjoni li tipprovdi)
għajnuna umanitarja. Il-Komunikazzjoni adottata llum tipprovdi ukoll
rapport ta’ progress dettaljat ta’ kif il-450 miljun Euro
mwiegħda mill-UE wara d-diżastru tat-tsunami qegħdin jintnefqu.
Il-proposti miftiehma llum huma l-kontribuzzjoni tal-Kummissjoni għall-Pjan
ta’ Azzjoni wara t-tsunami, proposti mill-Presidenza tal-Lussemburgu
fil-31 ta’ Jannar. </i></b></p>
<p>Il-Kummissarju għall-Assistenza Esterna u l-Politika tal-Viċinat
Ewropew, Benita Ferrero-Waldner, li pproponiet il-passi flimkien mal-Kummissarji
Michel u Dimas, qalet:  “<i>Fuq bazi ta' l-esperjenza u s-success
fit-tehid ta' azzjoni immedjata għad-diżastru tat-Tsunami,
il-Kummissjoni issa qiegħda tipproponi miżuri li jgħinuna
nirrispondu malajr u b'mod effettiv għar-rikostruzzjoni wara l-kriżi,
fil-ġejjieni"</i>.   </p>
<p>Stravos Dimas, il-Kummissarju Ewropew responsabbli mill-Protezzjoni
Ċivili qal: <i>“Ir-rispons għat-Tsunami wera l-valur miżjud
ċar li d-dimensjoni Ewropea ġġib lill-għajnuna
tal-protezzjoni ċivili.  Il-proposti magħmula llum imexxu pass
‘l quddiem il-Mekkaniżmu eżistenti. Flimkien dawn se jwasslu
għal strument li jiggarantixxi reazzjoni Ewropea effettiva għal
diżastri fil-ġejjieni."</i></p>
<p>It-tliet elementi ewlenin tal-proposti miftiehma llum huma:</p>
<p>1. <b>Timijiet ġodda ta’ Valutazzjoni u Ppjanar biex
isaħħu l-għotja effettiva ta’ għajnuna fuq medda
twila.</b> Timijiet ġodda ta’ Valutazzjoni u Ppjanar,
imħarrġa apposta, ser ikunu lesti li jitilqu fl-ewwel jiem ta’
kriżi sabiex jibdew b’mod partikolari jippjanaw kif se tasal
l-għajnuna effettiva fuq medda twila taż-żmien la darba l-azzjoni
umanitarja immedjata tispiċċa. It-timijiet ser jinkludu esperti
settorjali u ġeografiċi mill-Kummissjoni u mill-130 Delegazzjoni
tagħha.  Ser ikunu lesti biex jitilqgħu f'qasir żmien għal
missjonijiet ta' xahar u jkunu jistgħu jitolbu l-għajnuna ta’
esperti esterni li jkunu disponibbli f'kull ħin.  It-timijiet ser
isaħħu r-rwol ta’ l-UE fil-valutazzjoni ta’
ħtiġijiet tar-rikostruzzjoni, f’ħidma ma’
organizzazzjonijiet oħra internazzjonali bħal Bank Dinji u l-NU.  Ser
jibdew il-proċess ta’ l-ippjanar għar-rijabilitazzjoni u
r-rikostruzzjoni malajr kemm jista' jkun, inkluża l-identifikazzjoni
ta’ proġetti li jistgħu jeħtieġu finanzi urġenti.
</p>
<p>2. <b>Li jissaħħaħ il-mekkaniżmu tal-protezzjoni
ċivili:</b> Il-Kummissjoni ser issaħħaħ il-Mekkaniżmu
tal-Protezzjoni Ċivili ta’ l-UE, li jimmobilizza u jikkordina
l-għajnuna ta’ l-Istati Membri f’termini ta’ timijiet
speċjalizzati u tagħmir. Il-miżuri immedjati dwar il-protezzjoni
ċivili jinkludu l-ħolqien ta’ timijiet nazzjonali għal
intervenzjonijiet Ewropej f’diżastri kbar u t-titjib ta’
taħriġ fuq livell ta' l-UE. </p>
<p>Fil-ġejjieni, l-Istati Membri ta’ l-UE ser jintalbu jħallu
ċerti riżorsi prinċipali – riżorsi umani u
tagħmir - għal-lest b’mod permanenti għal intervenzjonijiet
tal-protezzjoni ċivili Ewropea.  </p>
<p>Proposta oħra tagħti l-possibilità lill-UE biex tikri
tagħmir tal-protezzjoni ċivili li l-Istati Membri ma jkunux
f'pożizzjoni li jfornu (pereżempju ajruplani, tagħmir
għat-tifi tan-nar forestrali).   </p>
<p>3. <b>Tisħiħ ta’ l-għotja ta’ l-għajnuna
umanitarja:</b> Il-Kummissjoni qiegħda tipproponi miżuri ġodda li
jsaħħu l-proċess ta’ l-għajnuna umanitarja,
partikolarment billi jiġi rduppjat in-numru ta’ esperti fil-qasam
ECHO sa 150. Dawn huma speċjalisti fis-setturi prinċipali ta’
l-għajnuna soċjali u umanitarja (bħal saħħa, ilma u
sanità, provvista ta’ l-ikel, kenn u bini). L-esperti li jinsabu
f’aktar minn 30 uffiċċju lokali ECHO madwar id-dinja, ser ikunu
organizzati f’timijiet ta’ azzjoni multi-settorjali. Timijiet
ta’ dawn l-ispeċjalisti diġà jistgħu jintbagħtu
fuq is-sit ta’ kull diżastru fi żmien 24 siegħa.
Il-proposti ser itejbu l-interoperabilità ta’ l-UE mas-sistemi
ta’ l-NU u tas-Salib l-Aħmar u ser jibnu ħażna ta' materjal
għall-emerġenza. </p>
<p>Il-Kummissjoni b’kollox wegħdet finanzjament ta’ 450m EUR:
ġew ipprogrammati 103m EUR għal għajnuna umanitarja u 350m EUR
għar-rijabilitazzjoni u r-rikostruzzjoni. Baġit separat għal
parti tal-protezzjoni ċivili ġie propost fil-pakkett tal-perspettivi
finanzjarji riċenti.<sup><b><a name="fnB1" href="#fn1">[1]</a></b></sup>
</p>
<p>Il-Komunikazzjoni tal-lum taħbat b'tali mod biex tikkontribwixxi
fid-diskussjoniiet fil-GAERC fis-26 ta’ April. </p>
<p>Il-proposti tagħha jagħmlu parti mill-programm għaddej biex
jitjieb ir-rispons tal-Kummissjoni għall-kriżijiet.   Dawn jinkludu
l-Istrument Stabbilit propost li se jiffaċilita rispons integrat għal
sitwazzjonijiet ta’ kriżi, instabbilità politika kbira jew
kunflitt vjolenti.  COM (2004) 630 tad-29.9.2004</p>
<p>Għal aktar informazzjoni ara <a
href="/rapid/pressReleasesAction.do?reference=MEMO/05/135&format=HTML&aged=0&language=EN&guiLanguage=en">MEMO/05/135</a>
u <a
href="/rapid/pressReleasesAction.do?reference=MEMO/05/136&format=HTML&aged=0&language=EN&guiLanguage=en">MEMO/05/136</a>.
</p>
<p>It-Tsunami fl-Oċean Indjan – Ir-Rispons ta’ l-UE: </p>
<p><a
href="http://ec.europa.eu/world/tsunami/index.htm">http://ec.europa.eu/world/tsunami/index.htm</a></p>
<hr><p><sup><b><a name="fn1" href="#fnB1">[1]</a></b></sup> 	Bħalissa hemm 7m
EUR fis-sena, u ġiet proposta żieda ta' 30m EUR sa l-2013</p>


