<h1>
<a name="Heading4"></a><b>CIVITAS wspiera 17 projektów
“czysty transport miejski”, w tym s</b><b>ześć miast z
nowych Państw Członkowskich</b></h1>
<p><b><i>Sześć miast Estonii, Węgier, Polski, Rumunii i
Słowenii, znalazło się wśród 17 projetów wybranych
w ramach programu CIVITAS promującego czysty transport miejski,
którego budżet wyniesie 50 milionów euro. Komisja
ogłosiła nazwy sześciu miast pilotażowych w nowych
Państwach Członkowskich (Debrecen, Kraków, Ljubljana, Ploiesti,
Suceava i Tallin), które dołączą do 11 miast  ze starych
Państw Członkowskich (Burgos, Genoa, La Rochelle, Malmö, Norwich,
Odense, Potenza, Preston, Sztutgart, Tuluza i Wenecja). “Szczególnie
wrażenie wywarła na nas jakość projektów nowych
Państw Członkowskich. Miasta w tych krajach stoją przed problemem
dużego wzrostu rejestrowanych pojazdów i spadku w korzystaniu z
transportu miejskiego. “Chciałabym zachęcić władze
lokalne do wzmożonego wysiłku w rozwoju i testowaniu nowych strategii
przejściowych, których celem jest utrzymanie wysokiego poziomu
korzystania z transportu miejskiego, poruszania się pieszo i na
rowerze” – powiedziała Loyola de Palacio - vice
przewodnicząca Komisji Europejskiej odpowiedzialna za sektor energii i
transportu. </i></b></p>
<p>17 nowych miast przyłączy się do dotychczasowej grupy
dziewiętnastu miast<sup><b><a name="fnB1" href="#fn1">[1]</a></b></sup>
CIVITAS, które za pomocą nowych technologii, innowacyjnych
środków planowania oraz promocji efektywności energetycznej i
alternatywnych paliw walczą z nadmiernym ruchem samochodowym i
zanieczyszczeniem. Głównym celem jest wspieranie rozwoju atrakcyjnych
alternatyw dla używania w miastach samochodów osobowych.</p>
<p>Inicjatywa CIVITAS jest zgodna ze strategią Komisji, która
zakłada zastąpienie do 2020 roku 20% oleju napędowego i benzyny
zużywanych w transporcie drogowym.</p>
<p>Nowe miasta CIVITAS zobowiązane są do używania biopaliw i gazu
naturalnego zarówno w transporcie prywatnym, jak i miejskim. Inne
środki, które zostaną zastosowane jako część
zintegrowanego podejścia, to między innymi: </p>
<ul>
<li>Nowe systemy informacji podróżujących i zarządzania
transportem; </li>
<li>Tworzenie “czystych stref” w centrum miasta, do których
dostęp mają tylko czyste pojazdy;  </li>
<li>Innowacyjne, promocyjne i uświadamiające kampanie dotyczące
transportu publicznego;</li>
<li>Elastyczne systemy opłat parkingowych uwzględniające
wskaźniki środowiskowe. </li></ul><p>Jednym, z głównych
elementów Inicjatywy CIVITAS jest Forum CIVITAS, utworzone w
październiku 2002 roku. Forum, w którym biorą udział 72
miasta europejskie, stanowi platformę umożliwiającą
ekspertom i politykom wymianę najskuteczniejszych rozwiązań,
pomysłów i doświadczeń. W ramach Inicjatywy CIVITAS Komisja
Europejska wspiera ambitne i zakrojone na szeroką skalę projekty,
które w sposób autentyczny i spójny łączą
zagadnienia z dziedzin energii i transportu. Komisja zapewnia 35%
środków finansowych.</p>
<p>Więcej informacji na temat Inicjatywy CIVITAS dostępnych jest na
stronie internetowej CIVITAS: </p>
<p><a
href="http://www.civitas-initiative.org/civitas/home.cfm">http://www.civitas-initiative.org/civitas/home.cfm</a>
</p>
<hr><p><sup><b><a name="fn1" href="#fnB1">[1]</a></b></sup> 	Aalborg, Barcelona,
Berlin, Brema, Bristol, Bukareszt, Cork, Gdynia, Gothenburg, Graz, Kaunas,
Lille, Nantes, Pécs, Praga, Rzym, Rotterdam, Sztokholm i Winchester.</p>
<p></p>


