<h1>
<a name="Heading4"></a><b>Łączenie
przedsiębiorstw</b><b>: Komisja wyraża zgodę na wspólne
przejęcie Bałtyckiego Terminalu Zbożowego przez ADM
Szamotuły i Cefetrę</b></h1>
<p><b><i>Komisja Europejska zezwoliła – zgodnie z
rozporządzeniem o kontroli łączenia przedsiębiorstw –
na proponowane przejęcie Bałtyckiego Terminalu Zbożowego (BTZ)
przez Wielkopolskie Zakłady Tłuszczowe ADM Szamotuły oraz
holenderską spółkę Cefetra. Komisja doszła do wniosku,
że transakcja nie spowoduje istotnych zakłóceń konkurencji w
Europejskim Obszarze Gospodarczym (EOG), ani w jego znaczącej
części.</i></b></p>
<p><b>BTZ</b> zajmuje się obsługą terminalu towarowego dla
zbóż i pasz dla zwierząt w Porcie Gdynia.</p>
<p><b>ADM Szamotuły </b>jest w 100% własnością<b> </b>ADM
–<b> </b>amerykańskiego koncernu działającego w sektorze
towarów i produktów rolnych. ADM Szamotuły zajmuje się
produkcją oleju rzepakowego.</p>
<p><b>Cefetra</b> to holenderskie przedsiębiorstwo zajmujące się
dostawą surowców do produkcji mieszanek paszowych. Posiada ono
oddziały na Węgrzech, w Polsce i w Wielkiej Brytanii.</p>
<p>Obecna transakcja jest elementem strategii Zarządu Portu Gdynia,
dążącego do prywatyzacji podlegających mu terminali.
Zważywszy na fakt, że terminal zbożowy ma charakter publiczny,
Komisja wyraziła zadowolenie, że po jego przejęciu BTZ pozostanie
otwarty dla wszystkich zainteresowanych, chcących korzystać z jego
usług.</p>

