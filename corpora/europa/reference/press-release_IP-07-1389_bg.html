<h1>
<a name="Heading4"></a><b>Градска
мобилност:</b><b>
да работим
заедно за
по-зелени
градове</b></h1>
<h2>
<a name="Heading7"></a><b><i>„Към
нова култура
за градска
мобилност“ е
мотото на
Зелената
книга, приета
днес от
Комисията за
откриване на
дебат
относно
ключовите
измерения в
градската
мобилност:</i></b><b><i>
по-зелени и
по-свободни
за движение
градове,
осъвременена
градска
мобилност и
обществен
транспорт,
който е
достъпен,
безопасен и
сигурен за
всички
европейски
граждани. С
тази Зелена
книга
Комисията се
стреми да
идентифицира,
заедно с
всички
заинтересовани
страни, какви
са пречките
пред
успешната
градска
мобилност и
как да се
преодолеят
те.</i></b></h2>
<p>„Европейските
градове се
различават
помежду си, но
срещат едни и
същи
предизвикателства:
пренасищане,
промяна в
климата,
замърсяване,
сигурност.
Зелената
книга ще
съсредоточи
вниманието
на
европейската
общественост
върху
градските
измерения на
политиката в
областта на
транспорта и
ще хвърли
светлина
върху
новаторските
политики,
които
въвеждат
градовете-пионери
в цяла
Европа“,
заяви
заместник-председателят
на Комисията
Жак Баро,
комисар по
въпросите на
транспорта.
„Целта ми е да
разбера
какво може да
стори Европа
в подкрепа на
тези
политики.“ </p>
<p>Зелената
книга
представя
набор от
аспекти на
политиката
за градска
мобилност и
включва
двадесет и
пет открити
въпроса във
връзка с тези
възможности.
Въпросите са
насочени,
например, към
това как може
да се подобри
качеството
на
обществения
транспорт,
как да се
увеличи
употребата
на чисти и
енергийно
ефикасни
технологии,
как да се
насърчи
ходенето пеш
и карането на
велосипеди и
как да се
защитават
правата на
пътниците в
обществения
транспорт. 
Други
въпроси
разглеждат
идеята за
схема за
„маркиране“
на
градовете-пионери,
развиването
на насоки за
Зелени зони с
ограничителни
мерки и
насърчаването
на таксуване
на
потребителите
на градските
пътища.</p>
<p>Зелената
книга
определя
европейски
дневен ред за
градска
мобилност,
като
същевременно
се
съобразява с
отговорностите
на местните,
регионалните
и национални
власти в тази
област.
Комисията
желае да
започне
дискусия как
най-удачно
може да се
подпомогне
развитието
на нова
култура за
градска
мобилност в
Европа.</p>
<p>За
подпомагане
на
подготовката
на Зелената
книга,
Европейската
комисия
организира
интензивни
консултации
на
заинтересовани
страни между
януари и юни 2007
година.
Проведоха се
две
конференции
на
заинтересовани
страни,
четири
технически
работни
срещи и
онлайн
консултация.
„Полезният
принос, който
събрахме, ни
помага
по-добре да
разберем
действителността
в градовете
на Европа и
очакванията
на
гражданите и
заинтересованите
страни.
Вярвам, че
сега
представяме
един добре
балансиран
документ“,
заяви
комисар
Баро.</p>
<p>Зелената
книга бележи
началото на
нова фаза на
консултации
и ще бъде
обсъждана от
европейските
институции.
Гражданите и
заинтересованите
страни са
поканени да
споделят
вижданията
си с
Комисията до
15 март 2008 г.
Следва
представяне
на План за
действие за
градската
мобилност в
началото на
есента на 2008 г.
За всяко
предложено
действие,
което той
включва,
Планът за
действие ще
посочи
времеви
график за
изпълнение и
ще изброи
отговорностите
на
различните
изпълнители,
при пълно
спазване на
принципа за
субсидиарността.</p>
<p>Публикуването
на тази
Зелена книга
бе съобщено
при
междинния
преглед на
Бялата книга
за
транспорта.
То се нарежда
измежду
двадесетте и
един
стратегически
приоритета
на Комисията
за 2007 година.</p>
<p>Повече
информация
относно
Зелената
книга и
процеса на
консултации
може да се
намери на:<br><a
href="http://ec.europa.eu/transport/clean/green_paper_urban_transport/index_en.htm">http://ec.europa.eu/transport/clean/green_paper_urban_transport/index_en.htm</a>
</p>
<p><a
href="http://europa.eu/rapid/pressReleasesAction.do?reference=MEMO/07/379&format=HTML&aged=0&language=EN&guiLanguage=en">Mемо/07/379</a>
</p>

