<H3>
<P><B>La Commissione approva una proposta di decisione del Consiglio sull'associazione dei paesi e territori d'oltremare (PTOM) alla Comunit</B><B>à europea</B></H3>
<P><I><B>La Commissione europea ha adottato una proposta che definisce la futura associazione con i paesi e territori d'oltremare (PTOM - elenco in allegato) per il periodo dal 1</B></I><I><B>° marzo 2001 al 31 dicembre 2007. La proposta mette in atto le clausole del trattato che garantiscono il libero accesso dei prodotti industriali e agricoli dei PTOM al mercato dell'UE. Essa rappresenta una delle pi</B></I><I><B>ù importanti riforme di queste disposizioni dall'entrata in vigore del trattato di Roma, in particolare per quanto riguarda l'assegnazione e l'uso dei fondi, l'accentuazione dei settori connessi al commercio, del settore privato e dell'accesso ai programmi comunitari. La proposta, che passer</B></I><I><B>à ora al Consiglio e al Parlamento, </B></I><I><B>è destinata a sostituire la decisione del 1991 sui PTOM, che </B></I><I><B>è stata prolungata nel 1997 e nel 2000 e spira il 28 febbraio 2001. Commentando l'adozione della proposta, il commissario responsabile dello Sviluppo, della Cooperazione e dell'Aiuto umanitario Poul Nielson ha dichiarato : "Questa proposta segna un nuovo punto di partenza nelle relazioni tra l'UE e i PTOM. Ponendo l'accento sulla riduzione della povert</B></I><I><B>à e riformando gli aspetti commerciali, la proposta </B></I><I><B>è molto pi</B></I><I><B>ù adeguata ai bisogni e allo sviluppo diversi dei singoli PTOM. Essa mira ad instaurare con tali paesi relazioni pi</B></I><I><B>ù moderne, al passo con i tempi e una cooperazione su misura in tutta una serie di settori. Questi paesi fanno quasi parte dell'UE e non meritano di meno".</B></I>
<P>La proposta copre tutti i settori di associazione con i PTOM, che detengono uno status speciale nei confronti dell'UE. Da un lato, sono costituzionalmente legati a Stati membri, ma, dall'altro, non fanno parte della Comunità né sono soggetti alla legislazione comunitaria, fatta eccezione per la decisione in questione. L'obbligo giuridico di adottare una decisione del Consiglio per quanto riguarda l'associazione con i PTOM è sancito nella Parte quarta, articolo 187 del trattato CE. Le grandi linee della nuova decisione sono state tracciate dai capi di Stato e di governo in occasione della firma del trattato di Amsterdam, nel cui atto finale è stata inserita una "Dichiarazione riguardante i paesi e territori d'oltremare". Questa dichiarazione invita il Consiglio a riesaminare il regime di associazione alla luce dei seguenti quattro obiettivi:
<UL><P><LI>promuovere in modo più efficace lo sviluppo economico e sociale dei PTOM;
<P><LI>sviluppare le relazioni economiche tra i PTOM e l'Unione europea;
<P><LI>tenere maggiormente conto della diversità e delle caratteristiche specifiche di ciascun PTOM, in particolare di alcuni aspetti relativi alla libertà di stabilimento;
<P><LI>garantire una maggiore efficacia dello strumento finanziario.
</UL><P>L'attuale proposta è stata elaborata tenendo conto della suddetta dichiarazione, delle consultazioni con i quattro Stati membri ai quali i PTOM sono legati e con gli stessi PTOM e della comunicazione della Commissione del 20 maggio 1999 dal titolo "Riflessioni sullo statuto dei PTOM associati alla CE e orientamenti su 'PTOM 2000'". La proposta intende anche mettere in pratica la comunicazione della Commissione sulla "Politica di sviluppo della Comunità europea" del 26 aprile 2000.
<P>I principali strumenti di cooperazione proposti sono l'aiuto finanziario e il regime commerciale. In materia di aiuto finanziario, le future allocazioni del 9° Fondo europeo di sviluppo (FES) (la dotazione globale per i PTOM è di 175 milioni di €) saranno effettuate in base a criteri espliciti, stabiliti paese per paese nella decisione stessa. Conformemente ai principi stabiliti nella comunicazione sulla politica di sviluppo della Comunità europea, l'orientamento principale nella distribuzione dei fondi sarà costituito dalla lotta contro la povertà.  Ne consegue che solo i PTOM più poveri o i settori più poveri della popolazione riceveranno un aiuto finanziario. Questo principio sarà attuato progressivamente. Saranno privilegiate inoltre le questioni sociali e ambientali. Per quanto riguarda l'attuazione dell'aiuto finanziario, le procedure del FES saranno sostituite con un decentramento del processo decisionale.
<P>Per quanto riguarda il regime commerciale, la proposta contiene il regime più liberale attualmente accordato dalla Comunità ai suoi partner, fatta salva la soppressione del cumulo per lo zucchero, dovuta al frequente emergere di problemi che hanno portato all'introduzione, negli ultimi anni, di misure di salvaguardia. I nuovi articoli sulla cooperazione nei campi connessi al commercio vanno oltre i settori tradizionali dei dazi e dei quantitativi e affrontano altri aspetti dell'accesso al mercato comunitario. Lo scopo è di rafforzare la cooperazione in materie quali i pagamenti correnti, il commercio e l'ambiente, la proprietà intellettuale e la tutela dei consumatori. La proposta mira anche a semplificare le disposizioni sugli scambi nel settore dei servizi e sul diritto di stabilimento.
<P>Un'altra innovazione della proposta è la maggiore apertura dei programmi comunitari ai PTOM, in particolare nei campi della ricerca, dell'istruzione e della cultura.
<P><B>ALLEGATO</B>
<P><B>ELENCO DEI PAESI E TERRITORI D'OLTREMARE</B>
<UL><P><B>1.</B><B> Paese con relazioni speciali con il Regno di Danimarca: </B>
<P><LI>Groenlandia. 
<P><B>2.</B><B> Territori d'oltremare della Repubblica francese: </B>
<P><LI>Nuova Caledonia e dipendenze 
<P><LI>Polinesia francese 
<P><LI>Terre australi e antartiche francesi 
<P><LI>Isole di Wallis e Futuna. 
<P><B>3.</B><B> Collettivit</B><B>à territoriali della Repubblica francese: </B>
<P><LI>Mayotte  
<P><LI>Saint Pierre e Miquelon. 
<P><B>4.</B><B> Paesi non europei del Regno dei Paesi Bassi: </B>
<P><LI>Aruba, 
<P><LI>Antille olandesi: 
<UL><P><LI>Bonaire 
<P><LI>Curaçao 
<P><LI>Saba 
<P><LI>Sint Eustatius 
<P><LI>Sint Maarten 
</UL><P><B>5.</B><B> Paesi e territori d'oltremare del Regno Unito di Gran Bretagna e Irlanda del Nord: </B>
<P><LI>Anguilla 
<P><LI>Isole Cayman 
<P><LI>Isole Falkland 
<P><LI>Georgia del Sud e isole Sandwich australi
<P><LI>Montserrat 
<P><LI>Pitcairn 
<P><LI>Saint'Elena e dipendenze 
<P><LI>Territorio antartico britannico 
<P><LI>Territorio britannico dell'Oceano indiano 
<P><LI>Isole Turks e Caicos 
<P><LI>Isole Vergini britanniche. 
