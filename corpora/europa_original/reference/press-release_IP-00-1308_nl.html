					
<P><B>ip/00/1308</B>
<P>Brussel, 15 november 2000
<H3>
<P><B>Goedkeuring Commissie voor participatie Preussag in Nouvelles Fronti</B><B>ères</B></H3>
<P><I><B>De Europese Commissie heeft goedkeuring verleend voor de operatie waarbij het Duitse Preussag AG de gezamenlijke zeggenschap verwerft over de Franse reisorganisatie Nouvelles Fronti</B></I><I><B>ères. Alleen op de Belgische, Spaanse en Ierse markt voor buitenlandse pakketreizen is er sprake van een overlapping in de activiteiten van de partijen. De transactie leidt echter niet tot een aanzienlijke toename in het marktaandeel in een van deze landen. Daarom is de Commissie van oordeel dat deze operatie niet zal leiden tot het in het leven roepen of het versterken van een machtspositie.</B></I>
<P>Het onderzoek van de Commissie was vooral toegespitst op België, waar de concentratie in de reissector het grootst is - ten opzichte van Spanje en Ierland. Via haar touroperator JetAir heeft Preussag er samen met haar concurrent NUR Touristic Benelux, dat eigendom is van het Duitse C&N, zo'n 70% in handen van de markten voor pakketreizen naar bestemmingen veraf of dichtbij.
<P>De Commissie kwam evenwel tot de bevinding dat deze operatie geen wezenlijke invloed zou hebben op de structuur van of de concurrentie op de Belgische markt, omdat het aandeel van Preussag op de relevante markten met minder dan 2% zou toenemen. Preussag en NUR krijgen te maken met concurrentie van Bosphorus, dat recent werd overgenomen door First Choice, en Club Mediterranée; ook zal er concurrentie zijn van een groot aantal touroperators die een marktaandeel hebben dat te vergelijken valt met dat van Nouvelles Frontières.
<P>Preussag is een conglomeraat dat onder meer belangen heeft in de reissector, waar het eigenaar is van de reisorganisaties TUI Group (Duitsland) en Thomson Travel Group (Verenigd Koninkrijk). Door deze transactie komt Nouvelles Frontières onder de zeggenschap te staan van Preussag en van de heer Jacques Maillot, de oprichter van de onderneming, samen met enkele andere partijen.
