					<p align="right"><b>IP/04/901</b></p>
<p align="right">Brussel, l-15 ta’ Lulju 2004</p>
<h1>
<a name="Heading4"></a><b>Finanzjamenti ġodda għan-netwerks
transewropej ta’ l-enerġija u tat-trasport, GALILEO u Marco Polo
mill-2007 sa l-2013</b></h1>
<p><b><i>Il-Kummissjoni tipproponi iktar minn 22 biljun Ewro fuq seba’
snin għan-netwerks transewropej tat-trasport u ta’ l-enerġija,
il-programm GALILEO u l-programm Marco Polo favur it-trasport tal-merkanzija
b’mezzi oħra li mhumiex tatt-triq. “Sar iż-żmien li
llum l-Unjoni Ewropea tadotta biżżejjed riżorsi tal-baġit 
biex tħajjar lis-settur pubbliku u dak privat sabiex jinvestu
fl-infrastrutturi l-kbar u fit-teknoloġiji deċiżivi
fl-enerġija u t-trasport għal suq intern reali u aktar kompetizzjoni"
enfasizzat Loyola de Palacio.</i></b></p>
<p>Fil-kuntest tal-perspettivi finanzjarji li jmiss (2007-2013), il-Kummissjoni
tipproponi evalwazzjoni mill-ġdid dettaljata tal-baġit tan-netwerks
transewropej tat-trasport u ta' l-enerġija (TETN) u tal-metodi ta’
kif għandha tingħata l-għajnuna finanzjarja.</p>
<ul>
<li>Fis-settur tat-trasport, ir-Regolament propost jistabbilixxi baġit
ta’ 20,35 biljun €, jikkonċentra l-għajnuna fuq numru
limitat ta’ proġetti u jawtorizza rata ta’ għajnuna sa 50%
ta’ l-ispejjeż għall-proġetti bejn fruntiera u oħra
bħala inċentiva f’każi eċċezjonali .
L-għajnuna se tkun soġġetta għall-konformità ma
l-għanijiet tal-<i>modal shift</i> u l-interoperabbiltà. Ir-rwol
rispettiv tal-Kummissjoni u ta’ l-Istati Membri fit-tmexxija se jiġi
ċċarat. Dan il-baġit, li żdied meta mqabbel ma’ dak
tal-perjodu ta’ qabel, se jippermetti li jiġi kkofinanzjat
ix-xogħol fuq 30 proġett ta’ priorità TEN (li jiswew total
ta’ € 225 biljun ), deċiżi mill-Parlament u l-Kunsill
id-29 ta’ April li għadda
<sup><b><a name="fnB1" href="#fn1">[1]</a></b></sup>, kif ukoll programmi
għat-tifrix tas-sistemi Ewropej tat-tmexxija tat-traffiku ta’ l-ajru
u tal-ferrovija. B’konsiderazzjoni għat-traffiku rduppjat bejn
l-Istati Membri mistenni li jseħħ sa’ l-2020, dan il-baġit
għandu jikkontribwixxi biex imantni t-tkabbir ekonomiku u l-progress
tal-GDP (sa 0,3% tal-GDP) u biex inaqqas b’4% l-emissjoni
tal-CO<sub>2.</sub></li>
<li>Flis-settur ta’ l-enerġija, ir-Regolament jistabbilixxi
baġit ta’ € 340 miljun   sabiex jikkofinanzja l-istudji
tal-fattibiltà għas-sistemi ta’ twassil tal-gass b’katusi
minn taħt l-art u l-interkonnessjonijiet ta’ l-elettriku
meħtieġa għall-ksib aħħari tas-suq intern u
tas-sigurtà tal-provvista.</li></ul><p>Il-Kummissjoni ppreżentat
żewġ Regolamenti oħra :  </p>
<ul>
<li>Biex tiżviluppa l-programm eżistenti «&#160;Marco Polo »
li għandu l-għan li jċaqlaq it-trasport tal-merkanzija bit-triq
għal mezzi oħra. Marco Polo II jinkludi azzjonijiet ġodda
bħal l-awtotoroq tal-baħar u  miżuri biex jiġi evitat
it-traffiku. Il-Programm, li għandu baġit ta’ € 740 miljun
għal bejn l-2007 u l-2013, infirex għall-pajjiżi ġirien
ta’ l-UE. Il-Kummissjoni tistima li €1  ta’ għotjiet lil
Marco Polo sejjer joħloq € 6  ta’ benefiċċji
soċjali u ambjentali. </li>
<li>Biex jappoġġjaw il-fażi tal-bidu tas-sistema Ewropea
tan-navigazzjoni bir-radju permezz tas-satelliti, GALILEO, billi jiġu
kontribwiti €1 biljun għall-fażijiet tat-tifrix u ta’
l-operat. Fl-aħħar, id-dħul kummerċjali maħluq
mill-isfruttament tas-sistema għandu jiggarantixxi l-bilanċ
finanzjarju.
</li></ul><hr><p><sup><b><a name="fn1" href="#fnB1">[1]</a></b></sup> 	<a
href="http://ec.europa.eu/ten/transport/revision/revision_1692_96_en.htm">http://ec.europa.eu/ten/transport/revision/revision_1692_96_en.htm</a>
</p>


