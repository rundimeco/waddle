					<p align="right"><b>IP/05/292</b></p>
<p align="right">Brusel, 15. marca 2005</p>
<h1>
<a name="Heading4"></a><b>Epidémia obezity: Markos Kyprianou sa
zaväzuje k činnosti po tom, čo údaje ukazujú,
že viac detí má nadváhu</b></h1>
<p><b><i>Markos Kyprianou, európsky komisár pre  zdravie a
ochranu spotrebiteľov, vyzval na spoluprácu
s priemyselnými a spotrebiteľskými skupinami,
zdravotnými odborníkmi a politickými lídrami na boj
proti epidémii obezity v Európe po tom, čo dnes
zverejnené čísla ukazujú počet školopovinných
detí v EÚ s nadváhou, ktorých počet narastá
o približne 400 000 ročne. Údaje Medzinárodnej
pracovnej skupiny pre obezitu (MPSO, International Obesity Task Force -
IOTF) tvrdia, že rozšírenie problému obezity
v Európe sa pravdepodobne podcenilo kvôli
nedostatočnému spravodajstvu v niektorých krajinách
a že viac ako 200 miliónov dospelých v celej EÚ
má pravdepodobne nadváhu alebo je obéznych. „Obezita
rapídne stúpa a rozširovanie obvodu pásu
v Európe prináša so sebou ničivé dôsledky
pre verejné zdravie a obrovské ekonomické náklady.
Náš kontinent čelí epidémii obezity rovnako ako
kontinent severnej Ameriky. Som obzvlášť znepokojený
pokračujúcim nárastom nadváhy a obezity medzi
školopovinnými deťmi“, povedal komisár Kyprianou.
„Platforma pre činnosť v EÚ, ktorú dnes
spúšťame je európskym príspevkom v procese
konfrontácie s touto výzvou. Súkromný sektor,
občianska spoločnosť a vláda musia spolupracovať
na zastavení rastu obezity medzi našimi
deťmi.“</i></b></p>
<p>Komisár Kyprianou pokračoval: „<i>Platforma bude brať do
úvahy dobrovoľnícku činnosť v oblastiach
informovanosti a vzdelávania spotrebiteľa, odbytu a reklamy,
podpory fyzickej aktivity, zloženia jedla a veľkostí
porcií. Dúfam, že budem svedkom prijatia prvej iniciatívy
v roku 2006 a tie by mali byť praktickými prínosmi.
Skutočnou skúškou je, či proces spolupráce , ktorý
dnes spúšťame, môže priniesť
výsledky</i>.“</p>
<p>Zvyšujúce sa rozšírenie obezity, najmä medzi
mladými ľuďmi, znepokojil zdravotných odborníkov.
Obezita je rizikový faktor mnohých vážnych ochorení
vrátane chyby srdca, zvýšeného krvného tlaku, mozgovej
príhody, ochorenia dýchacích ciest, artritídy
a niektorých druhov rakoviny. Epidémia obezity v Európe
už zapríčinila zvýšenie počtu ľudí,
ktorí ochoreli na cukrovku typu 2. Nedostatočná strava
a nedostatok pohybu patria medzi hlavné príčiny úmrtia
v Európe, ktorému sa dá predísť spolu
s odhadovanou obezitou, ktorá predstavuje 2 – 8% nákladov
na lekársku starostlivosť. </p>
<p>Európska platforma pre činnosť v súvislosti
so stravovaním a fyzickou aktivitou spája 
kľúčových zástupcov na úrovni EÚ
v oblastiach potravín, maloobchodu, stravovacích služieb
a reklamného priemyslu, spotrebiteľských
organizácií a mimovládnych zdravotných
organizácií. </p>
<p>Platforma sa dnes prvýkrát stretla za účasti
zakladajúcich členov: komisára Markos Kyprianou, Mars Di
Bartolomeo - luxemburského ministra zdravotníctva a Karl-Heinz Florenz
- člena Európskeho parlamentu, predsedu parlamentného Výboru
pre životné prostredie, verejné zdravie a
bezpečnosť potravín spoločne so zástupcami
súkromného sektora, občianskej spoločnosti
a organizácií verejného sektora.</p>
<p>Počas ďalších mesiacov predložia členovia
platformy akčné plány s podrobnými informáciami
o činnostiach, ktoré podniknú na podporu zdravšej
stravy alebo na presvedčenie ľudí, aby viac cvičili.
</p>
<p>Platforma pre EÚ bude mať za cieľ podporovať
iniciatívy na národnej a miestnej úrovni
prostredníctvom činností svojich členov
a pomáhať s novými iniciatívami v celej
EÚ. Platforma bude taktiež pôsobiť ako fórum,
v rámci ktorého môžu zainteresovaní podrobne
preskúmať činnosti na boj proti obezite
a skontrolovať či sú záväzky skutočne
plnené.</p>
<p><b>Ďalšie informácie:</b><br>Údaje MPSO spolu s
ďalšími informáciami o dnes spustenej platforme, možno
nájsť na: </p>
<p><a
href="http://ec.europa.eu/health/ph_determinants/life_style/nutrition/platform/launch_en.htm">http://ec.europa.eu/health/ph_determinants/life_style/nutrition/platform/launch_en.htm</a></p>
<p>Pre viac informácií o platforme pozri tiež <a
href="/rapid/pressReleasesAction.do?reference=IP/05/91&format=HTML&aged=0&language=EN&guiLanguage=fr">MEMO/05/91</a>.</p>

