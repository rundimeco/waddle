					<p align="right"><b>IP/05/1269</b></p>
<p align="right">Bruksela, dnia 13 października 2005 r.</p>
<h1>
<a name="Heading4"></a><b>Łączność
elektroniczna:</b><b> Komisja podejmuje działania przeciwko dziewięciu
Państwom Członkowskim w celu zapewnienia warunków
sprzyjających konkurencji na rynku</b></h1>
<p><b><i>W nowej rundzie postępowań w sprawie naruszenia
przepisów dotyczących łączności elektronicznej w UE
Komisja Europejska występuje przeciwko Belgii, Republice Czeskiej, Estonii,
Cyprowi, Łotwie, Luksemburgowi, Malcie, Polsce i Słowenii. Komisja
Europejska skierowała w dniu dzisiejszym wezwania do usunięcia
uchybienia adresowane do siedmiu Państw Członkowskich UE w
związku z niedopełnieniem przez nie obowiązku przedstawienia
analiz rynkowych w zakresie łączności elektronicznej,
przewidzianych odpowiednimi przepisami UE. Analizy rynkowe służą
aktualizacji przepisów w celu dotrzymania kroku zmianom na rynku i
zapewnieniu, że są one stosowane jedynie w przypadku braku
konkurencji. Zobowiązania powinny być nakładane jedynie na
podmioty dominujące na rynku. Państwa Członkowskie objęte 
nową rundą postępowania w sprawie naruszenia to Belgia, Republika
Czeska, Estonia, Cypr, Łotwa, Luksemburg i Polska. Wysłanie wezwania
do usunięcia uchybienia jest pierwszym etapem postępowania w sprawie
naruszenia na mocy art. 226 Traktatu WE (uchybienie zobowiązaniu przez
Państwo Członkowskie). Państwa Członkowskie dysponują
okresem dwóch miesięcy na udzielenie odpowiedzi na
wątpliwości Komisji. Dalsze postępowania w sprawie naruszenia
wszczęto przeciwko Estonii, w związku z brakami natury prawnej w
odniesieniu do określenia rynków oraz przepisów
przejściowych, jak również przeciwko Cyprowi i Słowenii, w
których niezależność krajowego organu regulacji
telekomunikacji nadal nie spełnia wymogów stawianych przez prawo UE.
Wszczęto również drugi etap postępowania w sprawie
naruszenia (uzasadniona opinia) przeciwko Malcie, w związku z
ciągłym brakiem możliwości przenoszenia
numerów.</i></b></p>
<p>„Wdrożenie wspólnych przepisów UE jest kluczowe dla
zapewnienia, że dzięki konkurencji na europejskim rynku
łączności elektronicznej dostarczane są wysokiej
jakości towary i usługi, niezbędne dla wzrostu i tworzenia miejsc
pracy”, stwierdziła Viviane Reding, Komisarz ds.
Społeczeństwa Informacyjnego i Mediów. „Potrzebujemy analiz
rynkowych wszystkich 25 krajowych organów regulacji, tak by móc
dokonać właściwej oceny ram prawnych w obliczu ich rewizji w 2006
r. Z tego powodu jestem zdecydowana podjąć niezbędne kroki w celu
zapewnienia, że Państwa Członkowskie możliwie szybko
zaczną wypełniać swoje zobowiązania.”</p>
<p>Przepisy dotyczące łączności elektronicznej
obowiązują od ponad dwóch lat w UE-15 oraz od 17 miesięcy w
UE-10. Państwa Członkowskie zobowiązano do zapewnienia
przeprowadzenia przez ich krajowe organy regulacji (NRA) pierwszej analizy
sytuacji w zakresie konkurencji na odpowiednich rynkach oraz dokonania
przeglądu obowiązujących na tych rynkach przepisów,
„tak szybko jak to tylko możliwe” po wejściu w życie
ram prawnych. </p>
<p>Podczas gdy w niektórych Państwach Członkowskich proces
analizy rynkowej jest już znacznie
zaawansowany<sup><a name="fnB1" href="#fn1">[1]</a></sup>, siedem Państw
Członkowskich, które w dniu dzisiejszym otrzymały wezwanie do
usunięcia uchybienia, do końca września nie poinformowało
Komisji o wynikach swych analiz.</p>
<p>Komisja będzie w dalszym ciągu monitorować sytuację w
tych Państwach Członkowskich, których krajowe organy regulacji
przekazały jedynie niewielką liczbę analiz rynkowych, i w
których prace w odniesieniu do innych obszarów rynku wydają
się posuwać w wolnym tempie.</p>
<p>Jednocześnie z innych powodów wszczęto postępowania w
sprawie naruszenia przeciwko Estonii (określenie rynków i przepisy
przejściowe), Cyprowi i Słowenii (niezależność
organów regulacji), natomiast w przypadku Malty rozpoczęto drugi etap
postępowania w sprawie naruszenia (w związku z brakiem
możliwości przenoszenia numerów). Powyższe postępowania
przedstawiono w dokumencie <a
href="/rapid/pressReleasesAction.do?reference=MEMO/05/372&format=HTML&aged=0&language=EN&guiLanguage=en">Memo/05/372</a></p>
<p>Pełny przegląd poszczególnych przypadków
postępowania w sprawie naruszenia jest dostępny na stronie
internetowej Dyrekcji Generalnej ds. Społeczeństwa Informacyjnego i
Mediów dotyczącej wdrażania i stosowania przepisów:</p>
<p><a
href="http://ec.europa.eu/information_society/policy/ecomm/implementation_enforcement/index_en.htm">http://ec.europa.eu/information_society/policy/ecomm/implementation_enforcement/index_en.htm</a>.</p>
<p><a
href="/rapid/pressReleasesAction.do?reference=MEMO/05/372&format=HTML&aged=0&language=EN&guiLanguage=en">Memo/05/372</a></p>
<hr><p><sup><a name="fn1" href="#fnB1">[1]</a></sup> 	Więcej informacji na
temat przebiegu analizy rynkowej można znaleźć w komunikacie
prasowym <a
href="/rapid/pressReleasesAction.do?reference=IP/05/926&format=HTML&aged=0&language=en&guiLanguage=en">IP/05/926</a>
z dnia 14 lipca 2005 r.</p>


