					<p align="right"><b>IP/08/439</b></p>
<p align="right">An Bhrúiséil, 13 Márta 2008</p>
<h1>
<a name="Heading4"></a><b>Cuireann an Coimisiún Eorpach dlús
leis an gcomhoibriú idir ollscoileanna a chuireann oiliúint ar
aistritheoirí </b></h1>
<h2>
<a name="Heading7"></a><b><i>Sa Bhruiséil an 14 Márta 2008
tionólfar comhdháil idirnáisiúnta a bheidh dírithe ar
oiliúint aistritheoirí gairmiúla – An Mháistreacht
Eorpach san Aistriúchán. Déanfaidh ionadaithe ó
ollscoileanna as na Ballstáit AE go léir, mar aon le hionadaithe
ó ollscoileanna as tíortha is iarrthóirí agus as
tríú tíortha, plé, in éineacht le fostóirí
ionchasacha agus le hinstitiúidí idirnáisiúnta, ar na
bunscileanna is cóir a bheith ag an gcéad ghlúin eile
d'aistritheoirí.  Déanfar plé ag an gcomhdháil freisin ar na
critéir iontrála i gcomhair ollscoileanna chun páirt a ghlacadh
sa líonra a oibríonn faoi chreat comhchoiteann na Máistreachta. 
</i></b></h2>
<p>"Ag an tráth seo ina bhfuil comhtháthú polaitiúil agus
domhandú eacnamaíoch ag tarlú go han-tapa, is tearc iad na
heagraíochtaí ar féidir leo déanamh gan aistritheoirí
gairmiúla cáilithe," arsa an Coimisinéir Eorpach um Ilteangachas,
Leonard Orban.</p>
<p>Seoladh scéim na Máistreachta Eorpaí san Aistriúchán
chun cuidiú le hinstitiúidí a chuireann oiliúint ar
aistritheoirí ar fud na hEorpa, agus go háirithe sna Ballstáit a
ghlac ballraíocht san AE in 2004 agus in 2007, chun gairmithe ar
ardchaighdeán a mbeidh an oiliúint chuí orthu a ullmhú i
gcomhair institiúidí an AE agus institiúidí
idirnáisiúnta agus a bheidh réidh chun leas a bhaint as an
margadh aonair.</p>
<p>De réir mar a fhorbraíonn riachtanais aistriúcháin
ár sochaí, tagann forbairt leanúnach ar na modhanna is gá
chun iad a chomhlíonadh. Ní leor roinnt teangacha a bheith ar a thoil
ag duine agus cur amach a bheith ag duine ar théarmaíocht
dhlíthiúil eacnamaíoch nó eolaíoch; ní foláir
go mbeidh an dea-aistritheoir in acmhainn smaointe a aistriú idir teangacha
agus idir cultúir – ceird a éilíonn meascán de
scileanna cumarsáide, meon fiosrach, feasacht idirchultúrtha agus
eolas ar na feidhmchláir ríomhaire is nua-aimseartha. Thairis sin,
tá gá ag aistritheoirí smacht a fháil ar chuimhní
aistriúcháin níos sofaisticiúla agus bheith in ann
oibriú go réidh sa ghairm seo atá ag éirí níos
ríomhairithe de réir a chéile.</p>
<p>Is dhá chéim thábhachtacha an comhaontú ar churaclam
comhchoiteann agus bunú líonra chun malartú
léachtóirí agus mac léinn idir na hollscoileanna
rannpháirteacha a chur chun cinn agus, ar an dóigh sin, cur leis na
caighdeáin teagaisc, le gairmiúlacht an ábhair aistritheoirí
agus le fíormhargadh Eorpach d'aistritheoirí den scoth.</p>
<p>Cuireadh bonn leis an tionscadal comhair seo sa chéad chomhdháil a
eagraíodh i nDeireadh Fómhair 2006 le hollscoileanna agus le
páirtithe leasmhara. Tá go leor oibre á déanamh ó shin
i leith agus foilseoidh an Coimisiún glaoch poiblí sa dara leath de
2008 chun ollscoileanna a spreagadh ballraíocht a ghlacadh sa
líonra.<br>Craolfar an ócáid beo ar an idirlíon ag an
seoladh seo:<br><a
href="http://ec.europa.eu/dgs/translation/events/emt2008/index_en.htm">http://ec.europa.eu/dgs/translation/events/emt2008/index_en.htm</a>.</p>
<p>Beidh freagraí ar na ceisteanna a chuirfidh an lucht féachana
isteach ar ríomhphost le feiceáil trí shruthú
gréasáin.<br><b>Chun tuilleadh eolais a fháil:
</b><br>Comhdháil EMT 2008: <a
href="http://ec.europa.eu/emt">http://ec.europa.eu/emt</a><a href="">/</a><br><a name="_Hlt153690073"></a><a name="_Hlt153690074"></a><a name="_Hlt163537788"></a><a name="_Hlt188932312"></a><a name="_Hlt157404965"></a><a name="_Hlt157404966"></a><a name="_Hlt180403155"></a><a name="_Hlt191801230"></a><a name="_Hlt191801231"></a><a name="_Hlt153107577"></a><a name="_Hlt153107578"></a><a name="_Hlt191801097"></a><a name="_Hlt191801098"></a><a name="_Hlt166561433"></a><a name="_Hlt166561434"></a><a name="_Hlt154371705"></a><a name="_Hlt154371706"></a>Ard-Stiúrthóireacht
an Aistriúcháin: <a
href="http://ec.europa.eu/dgs/translation/">http://ec.europa.eu/dgs/translation/</a><br><a name="_Hlt163537791"></a><a name="_Hlt191801225"></a><a name="_Hlt188932317"></a><a name="_Hlt180403159"></a><a name="_Hlt166561436"></a><a name="_Hlt166561437"></a>Teangacha
san AE: <a
href="http://europa.eu/languages/">http://europa.eu/languages/</a></p>

