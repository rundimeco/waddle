					
<P><B>IP/00/1310</B>
<P>Brussel, 15 november 2000 
<H3>
<P><B>De Commissie hecht haar goedkeuring aan een voorstel voor een besluit van de Raad inzake de  associatie van Landen en Gebieden Overzee (LGO) met de Europese Gemeenschap</B></H3>
<P><I><B>De Europese Commissie heeft haar goedkeuring gehecht aan een voorstel waarin de toekomstige associatie met de Landen en Gebieden Overzee (LGO - lijst in de bijlage) voor de periode van 1 maart 2001 tot 31 december 2007 wordt uiteengezet. Het voorstel houdt de omzetting in de praktijk in van de clausules van het Verdrag over samenwerking van de Gemeenschap met deze landen, met inbegrip van vrije toegang van industrieproducten en landbouwgoederen van LGO tot de EU-markt. Het vertegenwoordigt </B></I><I><B>é</B></I><I><B>én van de voornaamste hervormingen van de regelingen sedert de inwerkingtreding van het Verdrag van Rome, met name wat betreft de toewijzing en aanwending van fondsen, de aandacht voor handelsverwante sectoren, de priv</B></I><I><B>é-sector en toegang tot programma's van de Gemeenschap. Het voorstel, dat nu aan de Raad en het Parlement zal worden voorgelegd komt in de plaats van het huidige LGO-besluit van 1991 dat in 1997 en 2000 werd verlengd en dat op 28 februari 2001 afloopt. In een toelichting op de goedkeuring van het voorstel verklaarde de heer Poul Nielson, lid van de Commissie belast met ontwikkelingssamenwerking en humanitaire hulp dat dit nieuwe voorstel een nieuw begin inluidt voor de betrekkingen tussen de EU en de LGO. Dit voorstel, waarin de nadruk wordt gelegd op armoedebestrijding en de hervorming van handelsaspecten is veel meer afgestemd op de verschillende behoeften en ontwikkeling van de afzonderlijke LGO. Het beoogt deze landen een aangepaste, gemoderniseerde relatie te bieden met volledig op maat gesneden samenwerking op tal van gebieden. Zij maken nagenoeg deel uit van de EU en verdienen dan ook niet minder. </B></I>
<P>Het voorstel bestrijkt alle associatiegebieden met LGO die een speciale status genieten met de EU. Zij zijn enerzijds constitutioneel verbonden met lidstaten, maar maken anderzijds geen deel uit van de Gemeenschap en zijn evenmin onderworpen aan het Gemeenschapsrecht, met uitzondering van dit besluit. De wettelijke verplichting een Raadsbesluit goed te keuren inzake de associatie van LGO is vervat in Deel IV, artikel 187 van het Verdrag. De grote lijnen van het nieuwe voorstel voor een besluit werden geschetst bij de ondertekening van het Verdrag van Amsterdam waar een "Verklaring inzake de landen en gebieden overzee" werd opgenomen in de Slotakte. In deze verklaring wordt de Raad verzocht de associatieregelingen te herzien met als viervoudige doelstelling:
<UL><P><LI>de economische en sociale ontwikkeling van LGO meer doeltreffend te bevorderen
<P><LI>de economische betrekkingen tussen LGO en de Europese Unie te ontwikkelen
<P><LI>meer rekening te houden met de diversiteit en specifieke kenmerken van de individuele LGO met inbegrip van een aantal aspecten met betrekking tot de vrije vestiging
<P><LI>zorgen voor een grotere doelmatigheid van het financiële instrument
</UL><P>Dit huidige voorstel werd geformuleerd in het licht van deze verklaring alsmede in overleg met de vier lidstaten waarmee LGO zijn verbonden, de LGO zelf en de Mededeling van de Commissie van 20 mei 1999 genaamd "'Bezinning op de status van de met de EG geassocieerde LGO en richtsnoeren voor LGO 2000". Het voorstel betekent tevens dat de Mededeling van de Commissie "Het ontwikkelingsbeleid van de Europese Gemeenschap"  van 26 april 2000 concreet in praktijk wordt gebracht.
<P>De voornaamste instrumenten voor samenwerking die worden voorgesteld zijn financiële steun en handelsregeling. De toekomstige toewijzingen van het negende Europese Ontwikkelingsfonds (EOF) (totaal bedrag voor LGO €175 miljoen) geschiedt op basis van expliciete, in het besluit zelf opgenomen criteria per land. Overeenkomstig de in de Mededeling "Het ontwikkelingsbeleid van de Europese Gemeenschap" uiteengezette beginselen zal als voornaamste richtsnoer voor de verdeling van de middelen worden uitgegaan van de armoedebestrijding. Alleen de armste LGO of de armste delen van de bevolking zullen derhalve financiële steun ontvangen die geleidelijk zal worden uitgevoerd. Hierbij zal tevens de nadruk worden gelegd op het zoeken naar oplossingen voor sociale en milieuvraagstukken. Voor de tenuitvoerlegging van financiële steun zullen de EOF-procedures worden vervangen om het besluitvormingsproces te decentraliseren.
<P>Het voorstel omvat momenteel de meest liberale handelsregeling van de Gemeenschap met haar partners, niettegenstaande de intrekking van cumulatie van suiker als gevolg van herhaaldelijk terugkerende problemen die de afgelopen paar jaar hebben geleid tot de invoering van vrijwaringsmaatregelen. Nieuwe artikelen met betrekking tot samenwerking in handelsverwante gebieden gaan verder dan de traditionele gebieden zoals tarieven en hoeveelheden en bestrijken ook andere aspecten van toegang tot de EU-markt. Beoogd wordt de samenwerking op gebieden zoals de lopende rekening, handel en milieu, intellectuele eigendomsrechten en consumentenbescherming te versterken. Het voorstel streeft ernaar de bepalingen inzake diensten en vrije vestiging te harmoniseren.
<P>Dit voorstel is verder vernieuwend omdat communautaire programma's meer toegankelijk worden voor LGO dan in het verleden het geval was, met name wat betreft onderzoek, onderwijs en cultuur.
<P>BIJLAGE
<P><B>LIJST VAN LANDEN EN GEBIEDEN OVERZEE </B>
<P><B>1. Land dat een speciale band heeft met het Koninkrijk Denemarken: </B>
<UL><P><LI>Groenland. 
</UL><P><B>2.</B><B> Overzeese gebieden van de Franse Repubiek: </B>
<UL><P><LI>Territorium Nieuw Caledonië, 
<P><LI>Frans Polynesië, 
<P><LI>Franse Zuidelijke en Zuidpool-gebieden, 
<P><LI>Wallis en Futuna eilanden. 
</UL><P><B>3.</B><B> Territoriale gemeenschappen van de Franse Republiek: </B>
<UL><P><LI>Mayotte, 
<P><LI>St.Pierre en Miquelon. 
</UL><P><B>4.</B><B> Niet-Europese landen van het Koninkrijk der Nederlanden: </B>
<UL><P><LI>Aruba, 
<P><LI>Nederlandse Antillen: 
<UL><P><LI>Bonaire 
<P><LI>Curaçao 
<P><LI>Saba 
<P><LI>St. Eustatius 
<P><LI>St.Maarten 
</UL><P><B>5.</B><B> Overzeese landen en gebieden van het Verenigd Koninkrijk van Groot-Britanni</B><B>ë en Noord-Ierland: </B>
<P><LI>Anguilla, 
<P><LI>Caymaneilanden, 
<P><LI>Falklandeilanden, 
<P><LI>Zuid-Georgië en zuidelijke Sandwicheilanden, 
<P><LI>Montserrat, 
<P><LI>Pitcairn, 
<P><LI>St. Helena , 
<P><LI>Brits Antarctisch gebied, 
<P><LI>Brits territorium in de Indische Oceaan, 
<P><LI>Turks- en Caicoseilanden, 
<P><LI>Britse Maagdeneilanden. 
