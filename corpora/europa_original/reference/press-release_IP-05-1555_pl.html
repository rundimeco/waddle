					<p align="right"><b>IP/05/1555</b></p>
<p align="right">Bruksela, 9 grudnia 2005 r.</p>
<h1>
<a name="Heading4"></a><b>Ameryka Łacińska: Komisja
Europejska odnawia swoją strategię</b></h1>
<p><b><i>Komisja Europejska przedstawiła dzisiaj Radzie i Parlamentowi
Europejskiemu odnowioną strategię mającą na celu wzmocnienie
partnerstwa strategicznego między Unią Europejską i Ameryką
Łacińską. W perspektywie kolejnego szczytu Unia Europejska
– Ameryka Łacińska/Karaiby, który odbędzie się w
maju 2006 r. w Wiedniu, Komisja dokonuje analizy obecnych wyzwań i wydaje
konkretne zalecenia, aby nadać nowy impuls wymienionemu partnerstwu.
Komisja proponuje w szczególności wzmocnienie dialogu politycznego
miedzy tymi dwoma regionami, pobudzenie wymiany gospodarczej i handlowej,
wspieranie integracji regionalnej oraz zwalczanie nierówności i lepsze
dostosowanie swojej polityki w dziedzinie pomocy i współpracy do
rzeczywistości latynoamerykańskiej.</i></b></p>
<p>Benita Ferrero-Waldner, Komisarz ds. stosunków zewnętrznych i
europejskiej polityki sąsiedztwa, oświadczyła:
„<i>Pragniemy wspierać nasze wzajemne zrozumienie oraz partnerstwo
istniejące między dwoma regionami aby nawiązać dialog i
stworzyć nowe możliwości. Jeżeli podejmiemy wspólne
wysiłki, będziemy lepiej przygotowani do stawienia czoła
wyzwaniom, które niesie ze sobą globalizacja i tym samym przyczynimy
się do utrzymania pokoju, stabilności regionu i do jego rozwoju,
poprzez zapewnienie spójności społecznej, lepsze rządy
demokratyczne i większą integrację
regionalną</i>.”</p>
<p>Komisja proponuje, aby nadać nowy impuls partnerstwu między UE i
Ameryką Łacińską, które zmaga się obecnie z
wieloma wyzwaniami.</p>
<p>W nadchodzących latach Komisja podejmie działania mające na
celu:</p>
<ul>
<li>ustanowienie strategicznego partnerstwa wspieranego przez sieć
układów o stowarzyszeniu i porozumień o wolnym handlu
dotyczących wszystkich krajów tego regionu oraz wzmocnienie
istniejących układów z Meksykiem i Chile;</li>
<li>lepsze ukierunkowywanie dialogu w zależności od zainteresowanych
stron, aby zwiększyć wpływ obu regionów wywierany na
poziomie międzynarodowym;</li>
<li>nawiązanie dialogu w zakresie spójności społecznej i
ochrony środowiska w celu trwałego zmniejszania nierówności
i wspierania zrównoważonego rozwoju; Komisja proponuje organizowanie
co dwa lata Forum na temat spójności społecznej oraz posiedzenia
ministrów środowiska w celu przygotowania szczytów UE- Ameryka
Łacińska/Karaiby. </li>
<li>przyczynienie się do utworzenia stabilnych i przewidywalnych ram
wspierających kraje latynoamerykańskie w przyciąganiu inwestycji
europejskich, które przyspieszyłyby rozwój gospodarczy. Komisja
zachęca Europejski Bank Inwestycyjny do ustanowienia instrumentu
„Ameryka Łacińska” aby wspierać, poprzez
pożyczki udzielane w jego ramach, wzajemną
łączność sieci infrastruktury. </li>
<li>utrzymanie zaangażowania Komisji na rzecz wspierania krajów
Ameryki Łacińskiej w walce z narkotykami i korupcją;</li>
<li>zwiększenie wzajemnego zrozumienia poprzez edukację i
działalność kulturalną. Komisja nadaje uprzywilejowane
znacznie tworzeniu wspólnej przestrzeni szkolnictwa wyższego i
zamierza otworzyć uniwersytety europejskie dla studentów i
wykładowców latynoamerykańskich.</li></ul><p><b>Stosunki UE
– Ameryka Łacińska</b></p>
<p>UE jest najważniejszym zagranicznym inwestorem w Ameryce
Łacińskiej, pierwszym kredytodawcą w tym regionie oraz
głównym partnerem handlowym wielu krajów, w
szczególności będących członkami Mercosuru. Organizacja
trzech szczytów UE - Ameryka Łacińska/Karaiby (w 1999 r. w Rio, w
2002 r. w Madrycie i w 2004 r. w Guadalaharze) pozwoliła na
pogłębienie dialogu politycznego z krajami tego regionu. Proponowana
strategia stanowi obecnie podstawę do przygotowania kolejnego szczytu UE
– Ameryka Łacińska, który odbędzie się w maju
2006 r. w Wiedniu.</p>
<p><a name="_Hlt121886836"></a><a name="_Hlt121886837"></a>Komunikat znajduje
się pod adresem internetowym: <br><a
href="http://ec.europa.eu/external_relations/la/news/ip05_1555.htm">http://ec.europa.eu/external_relations/la/news/ip05_1555.htm</a></p>
<p>Więcej informacji:</p>
<p>Stosunki UE z Ameryką Łacińską: <a
href="http://ec.europa.eu/external_relations/la/index.htm">http://ec.europa.eu/external_relations/la/index.htm</a></p>

