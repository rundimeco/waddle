					<p align="right"><b>IP/05/1510</b></p>
<p align="right">Bruksela, dnia 1 grudnia 2005 r.</p>
<h1>
<a name="Heading4"></a><b> „.eu”: Od 7 grudnia rusza nowy
adres internetowy Europy dla przedsiębiorców</b></h1>
<p><b><i>Komisja ogłosiła dziś, że od 7 grudnia 2005 r.
dostępna dla firm stanie się domena najwyższego stopnia
„.eu”, która pozwoli podmiotom gospodarczym, organom publicznym
oraz obywatelom wybrać paneuropejską nazwę dla swojej strony
internetowej oraz swojego adresu poczty elektronicznej. Rozszerzenie
„.eu” stwarza użytkownikom możliwość nadania
ogólnoeuropejskiego wymiaru ich obecności w Internecie, a także
ich ambicjom lub partnerom.</i></b><sub> </sub><b><i>Nie zastępuje ono
krajowych kodów, takich jak: „.fr” dla Francji,
„.pl” dla Polski czy „.uk” dla Wielkiej Brytanii, lecz
uzupełnia je.  Czteromiesięczny okres wstępny pozwoli jednostkom
legitymującym się prawem pierwszeństwa, w tym podmiotom
gospodarczym, złożyć wnioski o rejestrację ich nazw domen,
pod warunkiem że mają one siedzibę w Unii Europejskiej. Od dnia 7
kwietnia 2006 r. Rejestr będzie również przyjmował wnioski
od ogółu społeczeństwa. Udostępniając rozszerzenie
„.eu", Komisja spełnia swoją obietnicę
złożoną na lizbońskim szczycie Rady Europejskiej w 2000 r.
odnośnie do utworzenia internetowej tożsamości
społeczeństwa informacyjnego Europy, zbudowanej na wiarygodnych
zasadach UE.</i></b></p>
<p>Komisarz ds. Społeczeństwa Informacyjnego, Viviane Reding,
powiedziała: „Oczekuję, że domena najwyższego poziomu
„.eu” stanie się równie ważna jak domena
„.com”. Dla podmiotów gospodarczych „.eu”
będzie oznaczać szerszy zasięg rynkowy oraz jednoczesną,
mającą podstawy w prawie UE, ochronę przed piractwem domenowym. 
Natomiast w kontekście indywidualnego obywatela domena „.eu”
może sprawić, że jego strona internetowa lub strona jego
szkoły, uniwersytetu lub klubu stanie się bardziej widoczna w
całej Unii Europejskiej. Europejska domena najwyższego poziomu stanowi
zatem wyjątkową szansę dla nowoczesnego transgranicznego
marketingu w Internecie.” </p>
<p>Nazwy domeny stosuje się w celu identyfikacji komputera lub sieci w
Internecie. Przykładami są „europa.eu.” czy człon
następujący po znaku @ w każdym adresie poczty elektronicznej.
Domeny najwyższego poziomu (ang. <i>Top Level Domains</i> albo <i>TLDs</i>)
to najważniejszy element międzynarodowego systemu nazewnictwa domen.
Stanowią rozszerzenie na końcu nazwy domeny i dzielą się na
dwie podstawowe kategorie: </p>
<ul>
<li>funkcjonalne (<i>generic TLDs</i> albo <i>gTLDs</i>): niezwiązane z
żadnym krajem, np. „.com”, „.org”,
„.net” czy „.int” oraz</li>
<li>krajowe (<i>country code TLDs</i> albo <i>ccTLDs</i>), takie jak
„.uk”, „.fr”, „.de”
itd.</li></ul><p>Domeną najwyższego poziomu zarządza prywatny,
nienastawiony na zysk Rejestr,
EURid<sup><b><a name="fnB1" href="#fn1">[1]</a></b></sup>, wybrany przez
Komisję po wystosowaniu zaproszenia do składania ofert. Zajmuje
się on również obsługą domeny. EURid będzie
rejestrował wnioski o rejestrację nazwy domeny za pośrednictwem
dużej sieci akredytowanych rejestratorów. Wnioski o rejestrację
nazw domeny można składać jedynie przez jednego z takich
rejestratorów. Wykaz rejestratorów oraz języków, w jakich
można dokonać rejestracji, znajduje się na poniższej stronie
internetowej: <a
href="http://list.eurid.eu/registrars/">http://list.eurid.eu/registrars/</a>
</p>
<p>Na początku o rejestrację nazw „.eu” będą
mogli ubiegać się wyłącznie właściciele
zarejestrowanych znaków towarowych oraz organy publiczne (od 7 grudnia 2005
r. do 6 lutego 2006 r.), następnie przyjmowane będą wnioski od
innych podmiotów legitymujących się prawem pierwszeństwa,
np. takich, które posiadają zarejestrowaną nazwę firmy lub
numer identyfikacji jednostki gospodarczej (od 7 lutego do 6 kwietnia 2006 r.).
W ostatniej fazie, rozpoczynającej się w dniu 7 kwietnia 2006 r.,
swoją nazwę domeny „.eu” będzie mógł
zarejestrować każdy podmiot mający siedzibę w Unii
Europejskiej.</p>
<p>Zarówno w pierwszej fazie obejmującej okres czterech miesięcy,
jak i w kolejnych okresach, względem wszystkich otrzymanych wniosków
będzie stosowana zasada kolejności zgłoszeń. A zatem
jeśli dwa podmioty legitymują się prawem pierwszeństwa do
takiej samej nazwy, Rejestr dokona rejestracji tego wniosku, który
wpłynął pierwszy. Taka sama zasada będzie
obowiązywać w momencie, gdy Rejestr zacznie przyjmować wszystkie
wnioski od dnia 7 kwietnia 2006 r.</p>
<p>Dodatkowe informacje</p>
<p><a name="_Hlt120614198"></a><a name="_Hlt120614199"></a><a name="_Hlt120930732"></a><a name="_Hlt120930733"></a>Strona
główna EURid:  <a
href="http://www.eurid.eu/en">http://www.eurid.eu/en</a></p>
<p><a name="_Hlt120360895"></a><a name="_Hlt120360788"></a><a name="_Hlt120930753"></a>Decyzja
ICANN w sprawie „.eu” (ICANN – Internetowa Korporacja ds.
Nadawania Nazw i Numerów):  </p>
<p><a
href="http://www.icann.org/announcements/announcement-23mar05.htm">http://www.icann.org/announcements/announcement-23mar05.htm</a>
</p>
<p><a name="_Hlt120614318"></a><a name="_Hlt120930776"></a><a name="_Hlt120930769"></a>Broszurka
informacyjna Komisji Europejskiej na temat „.eu”:   </p>
<p><a
href="http://ec.europa.eu/information_society/newsroom/cf/itemlongdetail.cfm?item_id=2331">http://ec.europa.eu/information_society/newsroom/cf/itemlongdetail.cfm?item_id=2331</a></p>
<p><a
href="/rapid/pressReleasesAction.do?reference=MEMO/05/457&format=HTML&aged=0&language=EN&guiLanguage=en">MEMO/05/457</a></p>
<hr><p><sup><b><a name="fn1" href="#fnB1">[1]</a></b></sup> 	EURid to nazwa robocza
nienastawionego na zysk konsorcjum trzech rejestratorów: DNS-BE (Belgia),
IIT CNR (Włochy) i NIC SE (Szwecja).</p>


