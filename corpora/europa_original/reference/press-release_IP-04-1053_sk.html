					<p align="right"><b>IP/04/1053</b></p>
<p align="right">Brusel, 31. august 2004</p>
<h1>
<a name="Heading4"></a><b>'Pre rozmanitosť.</b><b> Proti
diskriminácii.' okružná jazda na pomoc úsiliu v boji
proti diskriminácii v EÚ</b></h1>
<p><b><i>Zajtra, 1. septembra, vyráža na cestu po 10 krajinách
EÚ informačné vozidlo, aby zvýšilo vnímavosť
v antidiskriminačnej oblasti. Okružná jazda, ktorá je
súčasťou širšej kampane Európskej komisie
„Za rozmanitosť. Proti diskriminácii.“ navrhnutej tak, aby
informovala občanov o ich právach v rámci novej
antidiskriminačnej legislatívy EÚ, pomôže
Európskej únii v jej úsilí bojovať proti
diskriminácii a podporovať rozmanitosť. Odile
Quintinová, generálna riaditeľka zamestnanosti
a sociálnych vecí Európskej komisie, a belgický
minister pre rovnosť príležitostí, Christian Dupont vypravia
vozidlo na jeho cestu do 19 miest v 10 krajinách EÚ počas
trojmesačného obdobia.</i></b></p>
<p>Vozidlo navštívi na svojej okružnej ceste od septembra do
novembra desať členských štátov EÚ –
Ma&#271;arsko, Slovensko, Českú republiku, Poľsko, Lotyšsko,
Dánsko, Spojené kráľovstvo, Írsko, Francúzsko a
Taliansko. V každej krajine ho privítajú významné
osobnosti krajiny od spevákov po politikov. Na Slovensku to bude Ibrahim
Maiga, herec, spevák a hudobník a v Poľsku sa
zúčastní akcie Marek Kaminski, ktorý dobyl v jednom
roku Severný aj Južný pól . </p>
<p>„Okružná jazda poskytuje praktickú
príležitosť, aby si ľudia uvedomili svoje práva
a povinnosti v súvislosti s diskrimináciou na
pracovisku,“ hovorí pani Quintinová. Prieskumy ukazujú,
že mnohí európski občania sú presvedčení,
že etnický pôvod, náboženstvo alebo viera,
zdravotné postihnutie, vek alebo sexuálna orientácia
môžu byť pre človeka pri hľadaní zamestnania
nevýhodou. Okružná jazda podporená rôznorodými
programami nám umožňuje zobraziť rozmanitosť ako
pozitívnu alternatívu k diskriminácii.“</p>
<p>Návštevníci, ktorí prídu
k informačnému vozidlu, sa môžu dozvedieť
o prínosoch pracovného prostredia bez diskriminácie
i o tom, ako sa chrániť prostredníctvom smerníc
EÚ proti diskriminácii na pracovisku. Osobitnou atrakciou je kvíz
o Európe, kde si návštevníci môžu
prostredníctvom hier preveriť svoje vedomosti
o antidiskriminačných zásadách a histórii
EÚ. Program tiež obsahuje filmy o diskriminácii,
čísla s regionálnou a národnou hudbou,
výstavy a rozhovory s politikmi, firmami a zástupcami
pracovníkov a zamestnávateľov.</p>
<p>V každom z 19 navštívených miest sa akcie
koordinujú s národnými partnermi kampane, medzi ktorých
patria ministerstvá, odbory a zväzy zamestnávateľov,
aby sa výstižnejšie zdôraznili osobitné charakteristiky
každej krajiny.</p>
<p>Vozidlo sa pýši najnovším technickým vybavením
a je navrhnuté tak, aby poslúžilo každému. Je
vybavené dvíhacím zariadením a plošinou, aby ho
mohli využiť i ľudia so zdravotným postihnutím,
a má aj príručku v Braillovom písme napojenú
na osobitný terminál pre zrakovo postihnutých
návštevníkov. </p>
<p>Podrobnejšie informácie o okružnej jazde sú v <a
href="/rapid/pressReleasesAction.do?reference=MEMO/04/206&format=HTML&aged=0&language=EN&guiLanguage=fr">MEMO/04/206</a>.</p>
<p><i>Ďalšie informácie o legislatíve
a akčnom programe spoločenstva na boj proti diskriminácii
pozri: </i><br><a
href="http://www.stop-discrimination.info">www.stop-discrimination.info</a><br><i>&amp;
</i><br><a
href="http://ec.europa.eu/employment_social/fundamental_rights/index_en.htm">http://ec.europa.eu/employment_social/fundamental_rights/index_en.htm</a><i>
</i></p>

