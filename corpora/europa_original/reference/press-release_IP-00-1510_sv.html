					
<P><B>ip/00/1510</B>
<P>Bryssel den 21 december 2000
<H3>
<P><B>Kommissionen fattar ett negativt slutligt beslut om det svenska st</B><B>ödet i form av nedsatta sociala avgifter</B></H3>
<P><I><B>Europeiska kommissionen har avslutat sin formella unders</B></I><I><B>ökning av det svenska st</B></I><I><B>ödet i form av nedsatta sociala avgifter och har fattat ett negativt beslut. Den anser att den neds</B></I><I><B>ättning av de sociala avgifterna som beviljats f</B></I><I><B>öretag i norra Sverige inte </B></I><I><B>är f</B></I><I><B>örenlig med g</B></I><I><B>ällande regler om statligt st</B></I><I><B>öd. Kommissionen har d</B></I><I><B>ärf</B></I><I><B>ör beslutat att den svenska regeringen inte f</B></I><I><B>år forts</B></I><I><B>ätta att bevilja detta st</B></I><I><B>öd i dess nuvarande form. Kommissionsledamoten med ansvar f</B></I><I><B>ör konkurrensfr</B></I><I><B>ågor, Mario Monti, p</B></I><I><B>åpekade att kommissionen </B></I><I><B>är medveten om de specifika problemen i regioner som norra Sverige. Enligt Monti inneb</B></I><I><B>är inte kommissionens beslut att Sverige inte kan forts</B></I><I><B>ätta att till</B></I><I><B>ämpa detta st</B></I><I><B>ödprogram enligt regeln om st</B></I><I><B>öd av mindre betydelse eller bevilja neds</B></I><I><B>ättning av de sociala avgifterna till organisationer som inte </B></I><I><B>ägnar sig </B></I><I><B>åt ekonomisk verksamhet. Om de svenska myndigheterna gjorde dylika f</B></I><I><B>ör</B></I><I><B>ändringar i st</B></I><I><B>ödprogrammet skulle effekterna av kommissionens beslut f</B></I><I><B>ör de flesta sm</B></I><I><B>åf</B></I><I><B>öretag i norra Sverige bli begr</B></I><I><B>änsade</B></I><I><B>.</B></I>
<P>Den 22 oktober 1999 anmälde Sverige en ändrad version av programmet med nedsatta sociala avgifter. Den ursprungliga versionen av programmet, som löpte ut den 31 december 1999, hade varit föremål för diskussioner mellan kommissionen och Sverige under senare år. 1997 uppmanade kommissionen formellt Sverige att ändra programmet så att det inte stod i strid med gemenskapens regler om statligt stöd. 
<P>Enligt stödprogrammet i fråga nedsätts de sociala avgifter som skall betalas för varje anställd i företag i norra Sverige med åtta procentenheter. Programmet omfattar endast ett begränsat antal tjänstesektorer. Enligt gällande gemenskapsregler om statligt stöd klassificeras nedsättning av de sociala avgifterna som "driftsstöd" (stöd för att täcka ett företags löpande utgifter). Kommissionen anser att denna typ av stöd i särskilt hög grad snedvrider konkurrensen och tillåter den därför endast i EU:s fattigaste regioner och då endast på strikta villkor. Som ett särskilt undantag godkände kommissionen 1994 att glesbefolkade regioner, till exempel norra Sverige, också skulle tillåtas erhålla driftsstöd som kompensation för extra transportkostnader. Reglerna om transportstöd konsoliderades i kommissionens riktlinjer för regionalstöd från 1997. Där föreskrivs att transportstöd endast får beviljas företag i dessa regioner som ersättning för de extra varutransportkostnader som faktiskt uppstått. 
<P>I sin anmälan erkänner de svenska myndigheterna att de tjänsteföretag som är berättigade till stöd enligt programmet i fråga inte har några extrakostnader i samband med varutransporter. De menar dock att dessa företag har andra avståndsrelaterade extrakostnader (till exempel kostnader för resor, telekommunikationstjänster och affärstjänster) som bör berättiga dem till nedsatta sociala avgifter.  
<P>I sitt slutliga beslut konstaterar kommissionen att programmet i sin nuvarande form inte är förenligt med reglerna om statligt stöd beträffande transportstöd. Det stödbelopp som enligt programmet beviljas ett stödberättigat företag har inget samband med de extra transportkostnader som detta enskilda företag faktiskt har. Storleken på det stöd som beviljas beror på företagets totala lönekostnader, vilket i sin tur beror på antalet anställda och deras genomsnittliga löner. De svenska myndigheterna kan därför inte utesluta att det stöd som beviljats i form av nedsatta sociala avgifter kan innebär en överkompensation för stödmottagarens extra transportkostnader. Kommissionen var således tvungna att konstatera att huvudvillkoret beträffande transportstöd  nämligen att det finns ett direkt samband mellan det stöd som beviljas enskilda stödmottagare och deras extra transportkostnader  inte är uppfyllt när det gäller programmet med nedsatta sociala avgifter och att programmet därför inte kan godkännas i sin nuvarande form. 
<P>Kommissionen vill understryka att dess beslut inte påverkar Sveriges möjligheter att fortsätta att tillämpa programmet i mindre skala (nämligen enligt regeln om stöd av mindre betydelse som stipulerar att stöd på upp till 100 000 euro under en treårsperiod får beviljas mottagaren utan att anmälan görs till kommissionen). Detta beslut påverkar inte heller Sveriges möjligheter att tillämpa programmet på icke-ekonomisk verksamhet eller att bevilja stöd som inte påverkar handeln mellan medlemsstaterna antingen på grundval av programmet med nedsatta sociala avgifter eller på annat sätt.
