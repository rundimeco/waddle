					
<P><B>IP/00/1071</B>
<P>Bryssel 27. syyskuuta 2000
<H3>
<P><B>Komissio ehdottaa h</B><B>ät</B><B>ätilanteissa toteutettavien pelastuspalvelutoimien koordinointia</B></H3>
<P><I><B>Euroopan komissio ehdottaa yhteis</B></I><I><B>ön mekanismin perustamista Euroopan unionin alueella ja sen ulkopuolella tapahtuvien luonnonkatastrofien, teknologian aiheuttamien suuronnettomuuksien ja ymp</B></I><I><B>ärist</B></I><I><B>ökatastrofien johdosta toteutettavia pelastuspalvelutoimia varten. T</B></I><I><B>äm</B></I><I><B>än mekanismin avulla voidaan mobilisoida ja toimittaa pikaista tukea ja tarvittavia toiminnallisia voimavaroja h</B></I><I><B>ät</B></I><I><B>ätilanteesta k</B></I><I><B>ärsiv</B></I><I><B>än maan auttamiseksi. Tavoitteena on my</B></I><I><B>ös varmistaa avustustoimien parempi koordinointi ja tehokkuus. Komissio uskoo, ett</B></I><I><B>ä ehdotettu mekanismi edist</B></I><I><B>ä</B></I><I><B>ä ihmishenkien pelastamista ja ymp</B></I><I><B>ärist</B></I><I><B>ön suojelua rajoittamalla vahinkoja ja saastumista.</B></I>
<P>Esitellessään ehdotusta ympäristöasioista vastaava komissaari Margot Wallström totesi seuraavaa: "Tämä ehdotus on suunniteltu vastaamaan Euroopan kansalaisten odotuksiin. Äskettäisistä luonnonkatastrofeista, teknologian aiheuttamista suuronnettomuuksista ja ympäristökatastrofeista saadut kokemukset johtivat pyyntöihin tehostaa kiireellisesti EU:n toimia ihmisten pelastamisen ja ympäristön suojelun alalla. Tämän ehdotuksen avulla komissio haluaa mahdollistaa EU:n jäsenvaltioiden pelastusyksiköiden konkreettiset ja pikaiset avustustoimet, jos jonkin maan omat voimavarat eivät riitä hätätilanteiden hallintaan. Pelastusyksiköiden paremman koordinoinnin avulla tämä tavoite on helpompi saavuttaa." 
<P>Aluepolitiikasta ja institutionaalisista uudistuksista vastaava komissaari Michel Barnier lisäsi, että "voimavarojen paremman koordinoinnin sekä viestintä- ja koulutuskapasiteetin lisäämisen avulla tämä uusi järjestelmä tehostaa hätätilanteissa toteutettavia avustustoimia koko Euroopan alueella. Eurooppalainen  järjestelmä voidaan hätätilanteissa ottaa käyttöön milloin tahansa."
<P>Esitellessään aiemmin tänä vuonna komission viisivuotisohjelmaa Euroopan parlamentille komission puheenjohtaja Romano Prodi pyysi toimia Euroopan pelastuspalvelutoimien lujittamiseksi. Pyynnön taustalla olivat eräät luonnonkatastrofit, teknologian aiheuttamat suuronnettomuudet ja ympäristökatastrofit, jotka olivat aiheuttaneet vakavia tuhoja useissa yhteisön jäsenvaltioissa ja sen naapurimaissa. Myös Euroopan parlamentti on antanut useita päätöslauselmia, jossa komissiota on pyydetty toteuttamaan tällaisia aloitteita.
<P>Näihin katastrofeihin on sisältynyt maanjäristyksiä, öljyvuoto Bretagnen rannikolla, katastrofaalisia myrskyjä useissa jäsenvaltioissa ja tuhoisia tulvia eräissä ehdokasmaissa. Patojen murtumat aiheuttivat vakavaa saastumista Tonavassa, ja ilotulitevaraston räjähdys Alankomaissa aiheutti huomattavia henkilövahinkoja. Näiden katastrofien Euroopan unionissa aiheuttamat menetykset ovat olleet valtavia; satoja ihmishenkiä on menetetty. Turkin ensimmäisessä maanjäristyksessä kuoli 15 000 ihmistä. Välittömät taloudelliset kustannukset ovat nousseet kymmeniin miljardeihin euroihin (pelkästään Ranskan myrskyt aiheuttivat noin 20 miljardin euron tuhot ja öljyvuoto puolestaan satojen miljoonien tuhot).
<P>Näistä katastrofeista viime vuosina saadut kokemukset ovat osoittaneet, ettei nykyisen järjestelmän avulla kyetä mobilisoimaan merkittäviä ja riittäviä voimavaroja jäsenvaltioissa ja koordinoimaan toimia tarvittavalla tavalla. Tämä on tuonut selvästi esiin tarpeen perustaa huomattavasti vahvempi mekanismi, jota on jo poliittisella tasolla pyydetty.
<P>Parannettua pelastuspalvelumekanismia koskeva komission ehdotus koostuu seuraavista neljästä avaintekijästä:
<UL><P><LI>Avustustoimien voimavarojen ennaltamäärittely. Tarkoituksena on nimetä etukäteen ne jäsenvaltioiden pelastuspalvelujen yksilöt, jotka ovat käytettävissä erittäin lyhyellä varoitusajalla (yleensä 224 tunnin kuluessa onnettomuuden sattumisesta) ja jotka voidaan toimittaa paikalle (yksiköiden kokoonpano vaihtelee hätätilanteen luonteen ja siinä ilmenevien erityistarpeiden mukaan).
<P><LI>Toimintakyvyn parantamiseen tähtäävä koulutusohjelma. Tarkoituksena on perustaa koulutusohjelma, jolla parannetaan näiden yksiköiden yhteistoimintakykyä ja edistetään sitä, että ne täydentävät parhaalla mahdollisella tavalla toisiaan. Ohjelmaan sisältyy yhteisiä kursseja ja harjoituksia sekä mahdollisuus lähettää yksiköiden jäseniä lyhyille komennuksille muihin jäsenvaltioihin.
<P><LI>Arviointi- ja koordinointiryhmät. Tarkoituksena on luoda valmiudet koota suppea arviointi- ja koordinointiryhmä ja lähettää se välittömästi tapahtumapaikalle. Ryhmä pyrkii parantamaan toiminnan tehokkuutta ja koordinointia paikan päällä ja määrittämään, mitä voimavaroja tarvitaan kipeimmin hätätilanteen hallitsemiseksi, sekä toimii tarvittaessa yhteydenpitäjänä apua pyytäneen maan toimivaltaisiin viranomaisiin nähden.
<P><LI>Yhteisen hätäviestintäjärjestelmän luominen. Tarkoituksena on kehittää yhteinen operatiivinen hätäviestintäjärjestelmä jäsenvaltioiden pelastuspalveluviranomaisten ja komission asianmukaisten yksiköiden välillä.
</UL><P>Pelastusyksiköt ovat mekanismin ydin. Hätätilanteiden hallinta edellyttää kuitenkin aina huomattavaa joustavuutta, joten jäsenvaltioille ja yhteisön ulkopuolisille maille annetaan mahdollisuus pyytää myös muuta tukea, johon liittyy muuta sellaista erikoishenkilöstöä ja -kalustoa, jota tarvitaan kyseisen hätätilanteen hallitsemiseen. Tällaisia voimavaroja voisivat tarjota jäsenvaltioiden pelastuspalvelusta vastaavat viranomaiset, valtiosta riippumattomat järjestöt ja muut asianmukaiset organisaatiot.
<P>Ehdokasmaita pyydetään osallistumaan mekanismiin. Turkin maanjäristyksestä ja Tonavan valuma-alueella sattuneesta padon murtumasta äskettäin saadut kokemukset ovat osoittaneet selvästi, että mekanismi on tärkeä näille maille. Komission ehdotukseen sisältyy siten näiden maiden osallistumista koskevia säännöksiä.
<P>Yleisvastuu hätätilanteessa toteutettavista pelastustoimista säilyy kokonaisuudessaan hätätilanteen takia apua pyytävällä maalla.
<P>Hätätilanteissa toteutettavien pelastuspalvelutoimien koordinointia koskeva yhteisön mekanismi voi myös osaltaan edistää yhteisen ulko- ja turvallisuuspolitiikan alaan kuuluvaa unionin yleistä ei-sotilaallista reagointia kolmansissa maissa tapahtuviin kriiseihin.
<P>Komission ehdotus pelastuspalvelutoimia koskevasta yhteisön vahvistetusta mekanismista täydentää nykyistä yhteisön pelastuspalvelun alan toimintaohjelmaa (20002004)  katso liite. Ehdotetuista toimista ei ole säädetty nykyisessä toimintaohjelmassa. Nykyisen toimintaohjelman ja ehdotetun mekanismin avulla toteutettavien toimien yhdenmukaisuus ja toisiaan täydentävyys tullaan varmistamaan.
<P>Liite
<P><B>Yhteis</B><B>ön pelastuspalvelun alan toimintaohjelma</B>
<P>Ensimmäinen kaksivuotinen ohjelma (19981999) hyväksyttiin vuonna 1997. Sille oli osoitettu 3 miljoonan euron määrärahat. Toinen, viisivuotinen ohjelma (20002004) hyväksyttiin vuonna 1999 ja sille osoitettiin 7,5 miljoonan euron määrärahat. Toissijaisuusperiaatteen mukaisesti näiden ohjelmien tarkoituksena on tukea ja täydentää jäsenvaltioiden toimia niiden tehokkuuden lisäämiseksi. Ohjelma mahdollistaa erityisesti kokemusten laaja-alaisen yhdistämisen kansallisella tasolla sekä tarvittaessa keskinäisen avunannon.
<P>Mitä toimintaohjelmilla on tähän mennessä saavutettu?
<P>Jotta ohjelmalle osoitettuja rajallisia voimavaroja voitaisiin hyödyntää tehokkaammin, komissio on läheisessä yhteistyössä kansallisten pelastuspalveluviranomaisten kanssa käynnistänyt joukon hallitustenvälisiä hankkeita, joiden päätarkoituksena on yhteisesti hyväksyttyjen sääntöjen, ohjeiden ja suositusten vahvistaminen sekä pelastuspalvelualan asiantuntijaverkkojen vahvistaminen.
<P>Kaksi ensisijaista hanketta ovat seuraavat: 
<P><B>Onnettomuuksien ehk</B><B>äisy</B>
<UL><P><LI>Tämän hankkeen tavoitteena on ensimmäisessä vaiheessa vahvistaa riskienarviointitekniikoiden käyttöä, äkillisten tulvien ehkäisyä ja paloturvallisuuden parantamista koskevat suuntaviivat.
</UL><P><B>Yleis</B><B>ölle suunnattu tiedotus</B>
<UL><P><LI>Tämän hankkeen tarkoituksena on edistää pitkällä aikavälillä turvallisemman yhteisen alueen saavuttamista yhteisön 370 miljoonalle kansalaiselle. Tähän pyritään parantamalla kansalaisille suunnattua tiedotusta niistä riskeistä, joille he ovat alttiina, sekä siitä, kuinka hätätilanteissa tulee toimia, sekä edistämällä yhteisten hälytysmerkkien käyttöä.
</UL><P>Yksi uudesta toimintaohjelmasta tuettava aloite tulee olemaan sellaisen yhteisön perusrakenteen luominen, jolla helpotetaan uusien tekniikoiden, etenkin satelliittikuvantamisen ja nykyaikaisten viestintäjärjestelmien, integrointia pelastuspalvelujärjestelmiin.
<P>Myös muita tärkeitä hankkeita on toteutettu asiantuntijoiden vaihdon, kriisienhallinnan ja suuronnettomuuksien lääkinnällisten toimien aloilla. 
<P>Lisätietoja yhteisön pelastuspalvelutoimista löytyy seuraavasta osoitteesta: 
<P><A HREF="http://ec.europa.eu/environment/civil/">http://ec.europa.eu/environment/civil/</A>
