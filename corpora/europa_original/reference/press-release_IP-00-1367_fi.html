					
<P><B>Ip/00/1367</B>
<P>Bryssel, 29. marraskuuta 2000
<H3>
<P><B>Komissaari Solbes esitt</B><B>ä</B><B>ä EU:n vuoden 2000 talouskatsauksen</B></H3>
<P><I><B>EU:n talous on siirtym</B></I><I><B>äss</B></I><I><B>ä uuteen aikaan, jolle ovat tunnusomaisia jyrk</B></I><I><B>ät muutokset. Niinp</B></I><I><B>ä EU:n vuoden 2000 talouskatsauksen keskeisen</B></I><I><B>ä teemana on keskipitk</B></I><I><B>än aikav</B></I><I><B>älin talouskasvun kest</B></I><I><B>ävyys. Viime viikolla julkaistujen komission syksyn talousennusteiden pohjalta katsauksessa analysoidaan perusteellisesti EU:n talouden n</B></I><I><B>äkymi</B></I><I><B>ä ja niiden talouspolitiikalle asettamia haasteita sek</B></I><I><B>ä koko EU:ssa ett</B></I><I><B>ä erityisesti euroalueella. Lis</B></I><I><B>äksi eritell</B></I><I><B>ä</B></I><I><B>än nelj</B></I><I><B>ä</B></I><I><B>ä avainkysymyst</B></I><I><B>ä, jotka vaativat poliittisten p</B></I><I><B>ä</B></I><I><B>ätt</B></I><I><B>äjien huomiota hyviss</B></I><I><B>ä ajoin: 1) euroalueen talouden elpymisen kest</B></I><I><B>ävyys, 2) "uuden talouden" vaikutus Euroopan talouteen, 3) talouskasvun ja ymp</B></I><I><B>ärist</B></I><I><B>ön kest</B></I><I><B>ävyyden v</B></I><I><B>älinen suhde sek</B></I><I><B>ä 4) se, miten EU:n heikoimmin kehittyneet alueet reaalisesti l</B></I><I><B>ähentyv</B></I><I><B>ät muita ja saavuttavat niiden talouskehityst</B></I><I><B>ä. </B></I>
<P>Esitellessään talous- ja rahoitusasioiden pääosaston laatimaa katsausta komissaari Solbes totesi:<I> </I>"EU:n talouden tila on paras vuosikymmeneen. Vaikka öljyn hintojen nousu vaimentaakin hieman kasvun voimaa, talouden toimeliaisuuden kasvun odotetaan lähivuosina jatkuvan vahvana, noin 3 prosenttina. Tässä ilmapiirissä poliittisen päätöksenteon pitäisi suuntautua pitkäaikaiseen, kestävään ja kotoperäisen elpymiseen. Se on tarpeen, jotta keskipitkällä aikavälillä päästäisiin korkeaan työllisyyteen, saataisiin työttömyys hyväksyttävälle tasolle ja voitaisiin vaikuttaa maailmanlaajuisesti epätasaisten kysyntärakenteiden uuden tasapainon luomiseen. On tärkeää harjoittaa politiikkaa, jolla pyritään vahvistamaan EU:n talouden tuotantokapasiteettia niin että tarjonta riittää edelleen vastaamaan vakaaseen kotoperäiseen kysyntään. Vaikka "uusi talous" edistääkin tämän tavoitteen toteuttamista, avainasioita ovat työvoiman kestävästi korkeampi käyttöaste ja suuremmat investoinnit. Mitä enemmän EU pystyy saamaan talouttaan kestävälle kasvu-uralle, sitä helpompaa on kohdata ne haasteet, joita ympäristön kestävyys ja reaalinen lähentyminen luovat."  
<P><B>Euroalueella suotuisat olosuhteet kest</B><B>äv</B><B>älle, vahvalle kasvulle</B>
<P>EU:n vuoden 2000 talouskatsaus perustuu viime viikolla julkistettuun komission syksyn 2000 talousennusteeseen. Siinä osoitettiin, että talouden kasvu jatkuu vahvana vuodesta 2000 eteenpäin. Euroalueen talous on siirtynyt uuteen voimakkaan kasvun vaiheeseen, jossa euroalueen BKT:n reaalikasvu voi olla noin 3 prosenttia kahden seuraavan vuoden aikana. Kasvu pysyy vahvana, koska hyvät työllisyysnäkymät ja vahva luottamus yhdistyvät tukea tarjoavaan ulkoiseen toimintaympäristöön. Perusinflaatio on pysynyt hitaana, mikä kuvastaa sekä jatkuvaa palkkakehityksen maltillisuutta että hyödyke- ja palvelumarkkinoiden entistä parempaa toimintaa. Parin viime vuoden aikana talouskasvun pääasiallisena moottorina on ollut kotimainen kysyntä, ja sen jatkuminen vahvana on ratkaisevaa kestävälle ja inflaatiota kiihdyttämättömälle elpymiselle.
<P>Vuoden 2000 talouskatsauksessa analysoidaan kolmea riskitekijää, jotka voivat haitata euroalueen kestävää talouskasvua lähivuosina ja niiden jälkeenkin. Ne ovat öljyn hintojen nousu, maailmanlaajuinen talouden ja rahoituksen epätasapaino sekä tuotantopotentiaalin riittämätön kasvu. 
<UL><P><LI>Vertailu aiempiin öljyn hintakriiseihin antaa syytä uskoa, että öljyn hintojen jyrkkä nousu ei suista elpymistä raiteiltaan. Öljyn hintojen vaikutus talouden tarjontapuoleen jää todennäköisesti vaatimattomaksi, ja kaupan vaihtosuhteen heikkenemisen aiheuttamat tuntuvat kysyntävaikutukset ovat todennäköisesti vain ohimeneviä, jos tasapainoista politiikkayhdistelmää edelleen jatketaan. 
<P><LI>Kotimaisen kysynnän jatkuvuus ja työllisyyden vahva kasvu mahdollistanevat sen, että euroalue selviytyy maailman taloudessa ja rahoituksessa useiden vuosien kuluessa kehittyneiden tasapainottomuuksien asianmukaisesta korjaamisesta. Jyrkkä ja hallitsematon muutos voisi kuitenkin uhata euroalueen talouskasvun kestävyyttä. Tässä mielessä euron pitkittynyt heikkous on huolestuttavaa.
<P><LI>Jotta euroalueen talous voisi kasvaa 3 prosentin vauhtia (tai nopeamminkin) luomatta keskipitkällä aikavälillä inflaatiopaineita, sen tuotantopotentiaalia on vahvistettava. Työvoiman käytön lisääminen, investointiolosuhteiden paraneminen sekä tieto- ja viestintätekniikan edistysaskeleiden tuottavuutta lisäävät vaikutukset viittaavat siihen, että euroalueen tuotantokapasiteetti on kasvanut ja voi edelleen kasvaa, mikä mahdollistaa tarjonnan kasvamisen suunnilleen kysynnän kasvun tahdissa. 
</UL><P>Kun muistetaan, mitä 1980-luvun lopulla tapahtui, kun tasapainottomalla makrotalouspolitiikkojen yhdistelmällä tukahdutettiin elpyminen ennenaikaisesti, nykyinen ja tuleva politiikkayhdistelmä synnyttää kaksi kysymystä. Ensinnäkin rahapoliittiset olosuhteet ovat pysyneet suhdanteita myötäilevinä, kun euron pitkittynyt heikkeneminen on tasoittanut korkopolitiikan tiukentamisen vaikutuksia. Tämä voi johtaa tasapainottomaan kasvukehitykseen, jossa vienti on tärkein loppukysynnän osatekijä kotimaisen kysynnän sijasta. Toiseksi monet jäsenvaltiot ovat ilmoittaneet suunnitelmista alentaa verotusta tai toteuttaa muita verouudistuksia vuonna 2001. Nämä uudistukset ovat tervetulleita, koska verorasituksen huomattava alentaminen on tärkeä osa talousstrategiaa, jolla pyritään lisäämään tuotantopotentiaalia. Mutta koska veronalennuksiin ei liity huomattavia etuusjärjestelmien uudistuksia eikä niitä rahoiteta menoja rajoittamalla, ne voidaan kokea hyvin tilapäisiksi ja ne voivat lisätä finanssipolitiikan suhdannetta myötäilevää viritystä aikana, jolloin kysynnän kasvu on jo suhteellisen vahvaa.
<P><B>Ensimm</B><B>äiset merkit "uuden talouden" synnyst</B><B>ä EU:ssa alkavat n</B><B>äky</B><B>ä</B>
<P>EU:n viime vuosien vahva talouskehitys on herättänyt kysymyksen, muistuttaako elpyminen Yhdysvalloissa 1990-luvun puolivälissä tapahtunutta "uuden talouden" syntyä.  Vaikka makrotalouden tasolla ei vielä olekaan kovin selvästi nähtävissä, että "uuden talouden" tieto- ja viestintätekniikkaan liittyvät piirteet olisivat vaikuttaneet EU:ssa, on havaittavissa merkkejä siitä, että kohta niiden vaikutus alkaa näkyä. Yhdysvaltain taloudessa havaitut tuottavuuden kasvun käyttövoimat toimivat myös EU:ssa ja erityisen vahvasti muutamassa jäsenvaltiossa, varsinkin Irlannissa, Suomessa ja Ruotsissa. Tietotekniikkamenot kasvavat tasaisesti ja talouskatsauksen kolmannessa luvussa käsiteltyjen kasvulaskelmien perusteella tieto- ja viestintätekniikan osuus tuottavuuden kasvusta oli 1990-luvun jälkipuoliskolla EU:ssa 0,50,7 prosenttiyksikköä. Tämä viittaa siihen, että tieto- ja viestintätekniikan makrotaloudellisessa vaikutuksessa BKT:hen EU on Yhdysvaltoja noin puoli vuosikymmentä jäljessä. 
<P>Vaikka EU on Yhdysvaltoja jäljessä "uuteen talouteen" siirtymisessä, viive ei ole kovin suuri ja sen pitäisi olla korjattavissa varsin nopeasti. Uuden talouden kehittymisedellytykset ovat monessa suhteessa jo muotoutumassa EU:ssa. Vähittäinen siirtyminen enemmän palveluihin perustuvaan talouteen on liittynyt tieto- ja viestintätekniikan käytön lisääntymiseen ja vahvistanut tätä suuntausta. Lisäksi tietotekniikan laitteet ja niiden käyttö leviävät yhä laajemmalle, kun talouden voimavaroista käytettiin atk-laitteiden hankintaan suurempi osa 1990-luvun loppu- kuin alkupuolella. Työvoiman laatu on parantunut tuntuvasti kahden viime vuosikymmenen aikana. Huipputekniikan osakkeiden markkina-arvo on noussut huomattavasti ja pääomasijoittaminen on yli kolminkertaistunut kolmen viime vuoden aikana. EU hyötyy parhaillaan myös ainutlaatuisesti käyttövoimasta, nimittäin yhtenäismarkkinoiden synnyn ja yhteisen rahan käyttöönoton vuorovaikutuksesta.
<P>Uuden tekniikan käyttöönoton nopeuttamiseksi poliittisten päättäjien on poistettava  sen omaksumisen esteet ja luotava dynaamisempi taloudellinen toimintaympäristö, joka rohkaisee yrittäjyyteen, edistää kilpailua, mahdollistaa rahoitusmarkkinoiden toiminnan tehostumisen, kannustaa tutkimus- ja kehitystoimintaan, varmistaa tarvittavan inhimillisen pääoman ja pätevän työvoiman saannin sekä turvaa työmarkkinoiden joustavuuden.
<P><B>Talouskasvu ja ymp</B><B>ärist</B><B>ön kest</B><B>ävyys</B>
<P>Määrätietoinen ympäristöpolitiikka on mahdollistanut sen, että talouskasvu ja ympäristöpaineet on pystytty pitämään suurelta osin erillään. Itse asiassa aiemmat pelot, että taloudellisen toiminnan lisääntyminen johtaisi luonnonvarojen ehtymiseen, ovat osoittautuneet perusteettomiksi. Lisäksi aktiivisella ympäristöpolitiikalla on onnistuttu vähentämään kasvun saastuttavaa vaikutusta.
<P>EU:n ympäristökysymyksistä tärkeimpiä on kasvihuonekaasujen päästöongelma ja sen vaikutus ilmastonmuutokseen. Koska saasteiden rajoittaminen käy kalliiksi, on tärkeää harkita markkinapohjaisten keinojen käyttöä, päästökauppaa tai verokannustimia. Markkinapohjaisia välineitä tulisi ottaa käyttöön myös muilla aloilla, joille ne sopivat, kuten energian käyttöön, sillä ne tarjoavat halvemman mutta yhtä tehokkaan keinon suojella ympäristöä. 
<P>Ympäristöpolitiikan riittävä huomioonottaminen talouspolitiikassa on EU:ssa tarpeen, jotta voidaan varmistaa, että talouskasvu ja ympäristön laatu täydentävät toisiaan. Tässä mielessä ympäristöpolitiikassa olisi otettava paremmin huomioon sen taloudellinen vaikutus, eikä talouspolitiikan uudistamisessa ja varsinkaan rakenneuudistuksissa pitäisi laiminlyödä ympäristönäkökohtia. Jyrkkiä sokkeja on vältettävä, sillä vähitellen tapahtuva uskottava eteneminen on parasta, kun pitkän aikavälin taloudelliset ja ympäristötavoitteet pyritään saavuttamaan poliittisesti hyväksyttävällä tavalla. 
<P><B>Reaalisten kasvuerojen kaventuminen EU:ssa</B>
<P>Vaikka onkin selvästi nähtävissä, että EU:n jäsenvaltioiden talouksien kasvuerot kaventuvat, alueiden tasolla kuva on hämärämpi. Neljässä koheesiorahastojen tukea saaneessa maassa tulot henkilöä kohden ovat lähentyneet EU:n keskiarvoa, vaikkakin Irlanti ja Portugali ovat onnistuneet tässä paremmin kuin Espanja ja Kreikka. Koheesiomaiden sisällä alueelliset erot kuitenkin ovat usein kasvaneet, mikä kuvaa nopean kansallisen kasvun ja alueiden välisten erojen kaventumisen suhdetta, joka on luonteenomainen erojen pienenemisen alkuvaiheelle, sillä alussa kasvua vauhdittavat yleensä muutamat kasvukeskukset.
<P>Viimeaikaiset tutkimukset talouden toimeliaisuuden maantieteellisestä jakaantumisesta EU:ssa eivät tue yleistä uskomusta, että talouden yhdentyminen johtaisi suurempaan alueelliseen erikoistumiseen ja teollisuuden sijainnin keskittymiseen. Kuva on melko kirjava. Vaikka ammattitaidotonta työvoimaa paljon käyttävät teollisuudenalat ovat keskittyneet entisestään Etelä-Euroopassa, joillakin aiemmin varsin keskittyneillä aloilla on havaittu hajaantumista. Teollisuuden keskittyminen ja erikoistuminen on hidas ja kumulatiivinen prosessi, jonka vaikutusta rajoittavat yleinen rakennemuutos tehdasteollisuudesta palveluihin sekä markkinoille pääsyn ja inhimillisen pääoman saatavuuden merkityksen kasvu suhteessa mittakaavaetuihin.
<P>Keskeisiä tekijöitä erojen kaventumisen taustalla ovat olleet makrotalouden vakaus, rakenneuudistukset sekä julkisen ja inhimillisen pääoman suuntaaminen kehityksestä jäljessä oleville alueille. Tästä voidaan oppia jotakin Keski- ja Itä-Euroopan maiden kehityksen varalle. Erojen kaventumisen perusedellytyksiä on asianmukaisten kansallisten politiikkojen ja olosuhteiden muotoilu siten, että ne poistavat esteitä resurssien tehokkaalta kohdentamiselta ja kerryttämiseltä. Lisäksi on priorisoitava julkisiin investointeihin käytettävissä olevien varojen käyttö. Erityisesti on kiinnitettävä huomiota kahteen keskeiseen tavoitteeseen, jotka ovat kansallinen lähentyminen ja alueellisten erojen kaventaminen, samalla kun tunnustetaan, että näistä jälkimmäinen vie todennäköisesti enemmän aikaa.
<P>Raportti on internetissä osoitteessa: 
<P><A HREF="http://ec.europa.eu/economy_finance/document/review/2000reviewen.htm">http://ec.europa.eu/economy_finance/document/review/2000reviewen.htm</A>
