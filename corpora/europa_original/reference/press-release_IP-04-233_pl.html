					<p align="right"><b>IP/04/233</b></p>
<p align="right">Bruksela, 18 lutego 2004 r.</p>
<h1>
<a name="Heading4"></a><b>Komisja finalizuje przygotowania do
przybycia nowych Komisarzy 1 maja br.
</b><br><a name="Heading5"></a><b></b><b><i>Komisja Europejska
ustaliła dzisiaj środki, jakie zamierza wprowadzić z dniem 1 maja
w celu płynnego wdrożenia w prace Kolegium dziesięciu nowych
Komisarzy. Komisarze z nowych Państw Członkowskich będą
pełnoprawnymi członkami Kolegium i będą odgrywali
pełną i aktywną rolę w procesach decyzyjnych. Wprawdzie
nowym członkom Komisji nie zostaną przydzielone odrębne teki,
jednak każdy z nich będzie powiązany z obszarem działania
jednego z obecnych Komisarzy. Ma to ułatwić proces ich integracji w
prace Komisji. Każdy nowy członek będzie również
posiadał własny gabinet. Przewodniczący Komisji, Romano Prodi
zamierza zaprosić dziesięciu kandydatów na Komisarzy na
nieformalne spotkanie w Brukseli 16 marca br. </i></b></h1>
<p>"Cieszymy się na współpracę z naszymi kolegami z nowych
Państw Członkowskich. Są to ludzie o wielkim doświadczeniu i
wybitnych cechach; jestem przekonany, że wniosą aktywny i pozytywny
wkład w prace tej Komisji. Ich przybycie, jak również rekrutacja
urzędników UE z ich krajów, przyczyni się do dalszego
wzbogacenia naszej administracji," powiedział Przewodniczący Komisji. 
</p>
<p>W związku z przejściowym i krótkotrwałym chrakterem
mandatu nowych Komisarzy, nie zostanie im przydzielona
odpowiedzialność za konkretne zagadnienia polityki UE. Będą
natomiast skojarzeni z dotychczasowymi członkami Kolegium w wykonywaniu ich
obowiązków.   </p>
<p>Gabinet każdego nowego członka Komisji będzie ściśle
współpracował z gabinetem Komisarza, z którym został on
skojarzony na okres od 1 maja do 31 października br. Gabinety te
będą się składały z trzech urzędników
szczebla “A”, w tym szefa gabinetu (kategoria A2) lub zastępcy
szefa gabinetu (kategoria A3). Wśród urzędników szczebla
“A” zatrudnionych w gabinecie nowego Komisarza powinien
znaleźć się przynjamniej jeden dotychczasowy urzędnik UE i
przynajmniej jeden obywatel Państwa Członkowskiego innego niż
kraj pochodzenia Komisarza.  </p>
<p>Nowi Komisarze będą skojarzeni z dotychczasowymi w sposób
podany poniżej. Przewodniczący zastrzega sobie prawo zmiany tych
ustaleń w razie potrzeby. <br><b>Markos Kyprianou </b>(Cypr)  -  Michaele
Schreyer (Budżet)<br><b>Siim Kallas </b>(Estonia)  -  Pedro Solbes (Sprawy
Gospodarcze i Walutowe) <br><b>Péter Balázs </b>(Węgry)  - 
Michel Barnier (Polityka Regionalna i Reforma Instytucji) <br><b>Sandra
Kalniete</b> (Łotwa)  -  Franz Fischler (Rolnictwo, Rybołówstwo i
Rozwój Wsi) <br><b>Dalia Grybauskaite</b> (Litwa) -  Viviane Reding
(Edukacja i Kultura) <br><b>Joe Borg</b> (Malta)  -  Poul Nielson (Rozwój i
Pomoc Humanitarna)<br><b>Danuta Hübner</b> (Polska)  -  Pascal Lamy
(Handel)<br><b>Jan Figel</b> (Słowacja)  -  Erkki Liikanen
(Przedsiębiorstwa i Społeczeństwo Informacyjne)<br><b>Janez
Potocnik</b> (Słowenia)  -  Günter Verheugen (Rozszerzenie)  </p>
<p><b>Milos Kuzvart</b> (Czechy)  -  David Byrne (Zdrowie i Ochrona
Konsumenta)</p>

