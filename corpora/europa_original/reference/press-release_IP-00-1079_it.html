					
<P><B>IP/00/1079</B>
<P>Bruxelles, 29 Settembre 2000
<H3>
<P><B>Il commissario Nielson in visita nel Corno d</B><B>'Africa dal 3 al 9 ottobre</B></H3>
<P><I><B>Il sig. Nielson, commissario europeo per la cooperazione allo sviluppo e gli aiuti umanitari, intraprender</B></I><I><B>à una missione nel Corno d</B></I><I><B>'Africa dal 3 al 9 ottobre. In tale occasione, il sig. Nielson raccoglier</B></I><I><B>à informazioni di prima mano sul fabbisogno di aiuti UE e sul loro impatto, in particolare nel contesto delle crescenti necessit</B></I><I><B>à di tipo umanitario causate dal conflitto e dalla siccit</B></I><I><B>à. Il sig. Nielson visiter</B></I><I><B>à il Kenya il 3 e 4 ottobre, l</B></I><I><B>'Etiopia il 5 e 6 ottobre, Gibuti il 7 ottobre e l</B></I><I><B>'Eritrea l</B></I><I><B>'8 e il 9 ottobre. Oltre a valutare personalmente la situazione nella regione, il sig. Nielson tenter</B></I><I><B>à di sensibilizzare ulteriormente la pubblica opinione in merito agli sforzi intrapresi dalla Commissione europea nel fornire assistenza mediante aiuti umanitari, aiuti alimentari e cooperazione allo sviluppo. In tale contesto, sottolineer</B></I><I><B>à l</B></I><I><B>'importanza di una politica coerente di sicurezza alimentare come miglior metodo per uscire da una situazione di insufficienza alimentare strutturale.</B></I>
<P>Gran parte della missione consisterà in sopralluoghi nelle regioni dove la Commissione ha finanziato o sta finanziando attività umanitarie. Il sig. Nielson incontrerà autorità pubbliche, organizzazioni non governative e altri partner (comprese le agenzie dell'ONU) insieme alle popolazioni locali. Vari aspetti della cooperazione allo sviluppo e degli aiuti umanitari saranno discussi in una serie di incontri ad alto livello con i principali decisori dei quattro paesi, compresi il presidente del Kenya Daniel arap Moi, il primo ministro dell'Etiopia Meles Zenawi, il presidente di Gibuti Ismaël Omar Guelleh, e il presidente dell'Eritrea Issaias Afwerki.
<P>In Kenya, dove una parte significativa della popolazione soffre attualmente a causa di una grave siccità, il sig. Nielson valuterà la gravità della situazione alimentare. L'UE offre, quest'anno, 45 000 tonnellate di cereali al Kenya ed ha finora fornito aiuti umanitari per 2 milioni di euro, ai quali seguiranno ulteriori aiuti.
<P>In Etiopia, il sig. Nielson visiterà la regione somala, la zona dell'Etiopia maggiormente colpita dalla siccità. Con 432 000 tonnellate di aiuti alimentari già consegnati o che arriveranno in Etiopia entro la fine dell'anno, la Commissione ha avuto un ruolo principale tra i donatori internazionali nel fronteggiare, mediante aiuti umanitari, i problemi causati da tre anni consecutivi di piogge insufficienti. Oltre alla fornitura di aiuti alimentari la Commissione ha messo a disposizione, dall'inizio dell'anno, aiuti umanitari per circa 9 milioni di euro, a favore della popolazione colpita dalla siccità e 3,5 milioni di euro in favore delle popolazioni vulnerabili sfollate a causa del conflitto con l'Eritrea.
<P>In occasione dell'incontro con il presidente di Gibuti, il commissario esprimerà l'apprezzamento della Commissione per gli sforzi compiuti, con esito favorevole, dal presidente e dall'intera popolazione di Gibuti in favore del ritorno della pace e della governabilità in Somalia, paese che negli ultimi dieci anni non ha avuto un governo nazionale.
<P>In Eritrea, oltre a discutere sul rafforzamento della cooperazione allo sviluppo, il sig. Nielson costaterà di persona la situazione della popolazione dal punto di vista umanitario. È prevista la visita di campi profughi destinati agli sfollati interni e di un progetto di ripristino. In risposta alle ripercussioni sul piano umanitario causate dal conflitto militare tra Eritrea ed Etiopia la Commissione ha già stanziato, quest'anno, aiuti umanitari per 5,6 milioni di euro. Tali soccorsi si sono aggiunti alle 76 000 tonnellate di cereali e alle 10 000 tonnellate di altri aiuti alimentari già consegnati o la cui consegna all'Eritrea è prevista entro la fine dell'anno.
<P>In tutti e quattro i paesi il sig. Nielson avrà specifici contatti con i media. In tali occasioni saranno affrontate questioni concernenti gli aiuti umanitari, lo sviluppo e la politica.
