					<p align="right"><b>IP/05/389</b></p>
<p align="right">Brüssel, 6. aprill 2005</p>
<h1>
<a name="Heading6"></a><b>Uued ettepanekud majanduskasvu edendamiseks
ja töökohtade loomiseks järgmise, 2007.–2013. aasta
finantsraamistiku alusel</b></h1>
<p><b><i>Täna võttis Euroopa Komisjon vastu viimase üksikasjalike
ettepanekute paketi seoses järgmise finantsraamistikuga. Ettepanekutes
esitatakse konkreetsemalt Euroopa Liidu prioriteedid mitmes olulises valdkonnas,
nagu teadusuuringud (et suurendada liidu konkurentsivõimet), kodakondsus,
vabadus, turvalisus ja õigus ning tervishoid ja tarbijakaitse (et muuta
Euroopa Liit turvalisemaks kohaks) ning reform säästva kalanduse
saavutamiseks. Ettepanekute hinnanguline kulu on 93 miljardit eurot ning seda on
juba arvestatud uue finantsraamistiku ettepanekus, mille komisjon võttis
vastu eelmisel aastal. Praegune kulutuste ülempiir jääb seega
samaks. Pakett täiendab 2004. aasta juuli ja septembri ettepanekuid ning
see on viimane samm, mida nõukogu ja Euroopa Parlament vajavad, et
jõuda kokkuleppele järgmise finantsraamistiku osas.</i></b></p>
<p>Komisjoni president José Manuel Barroso ütles: "Kõik osad on
nüüd paigas. Komisjoni kava Euroopa tulevikku investeerimiseks on
valmis. Kogu eelarve, mis on nüüd kokku pandud, on rahaliselt
mõistlik, ühtne ja usaldusväärne. Meie eelarvevalikud on
hoolikalt rajatud 25-liikmelise Euroopa Liidu valitsuste seatud poliitilistele
prioriteetidele.  Minu sõnum on täna, et Euroopal peavad olema oma
ambitsioonidele vastavad vahendid.  Usun, et me oleme leidnud õige
tasakaalu. Need ettepanekud peaksid sillutama teed ELi eelarve
vastuvõtmiseks juunis." </p>
<p>Rahastamisprogrammide koostamise ja eelarve volinik Dalia Grybauskaitė
lisas: "Tänased ettepanekud näitavad selgelt liikumist majanduskasvu
ja töökohtade loomise suunas, keskendudes teadmuspõhistele
tegevustele, nagu teadusuuringud ja innovatsioon. Ettepanekud pakuvad ELi
kodanikele tõelist lisandväärtust ning väljendavad Euroopa
maksumaksja raha mõistlikku kasutamist. Kui nõukogu ja parlament
jõuavad juunis järgmise finantsraamistiku osas kokkuleppele, saab
Euroopa Liit õigeaegselt alustada uute tegevussuundade rakendamist kodanike
heaks."</p>
<p>Täna komisjonis vastu võetud ettepanekutes keskendutakse uue
finantsraamistiku viiest peamisest valdkonnarühmast ehk rubriigist kolmele:
konkurentsivõime majanduskasvu ja tööhõive nimel;
kodakondsus, vabadus, turvalisus ja õigus; loodusvarade hoidmine ja
majandamine.</p>
<p><b>Konkurentsivõime majanduskasvu ja tööhõive
nimel</b></p>
<p>Liidu panus konkurentsivõime edendamisse majanduskasvu ja
tööhõive nimel peab muutuma nähtavamaks. Selleks teeb
komisjon ettepaneku täiendada eelmisel aastal kavandatud programme,
sealhulgas elukestva õppe programmi ja uut ühtekuuluvuse korda, uue
<b>teadusuuringute seitsmenda raamprogrammiga</b> ning <b>konkurentsivõime
ja innovatsiooni raamprogrammiga.</b></p>
<p><b>Uus teadusuuringute raamprogramm</b></p>
<p>Järgmise teadusuuringute ja tehnoloogiaarenduse raamprogrammi ettepanek
jätkab suures osas käimasolevat programmi, andes samal ajal uut hoogu
ELi eesmärkide saavutamiseks. Raamprogramm koosneb neljast
eriprogrammist:</p>
<ul>
<li><b>koostööprogramm</b> edendab koostööd
tööstus- ja akadeemiliste ringkondade vahel kogu Euroopas, et
saavutada juhtiv seisund olulistes tehnoloogiavaldkondades.</li>
<li><b>ideede programm</b>, mille rakendab Euroopa teadusnõukogu, toetab
kõrgetasemelist uurimistööd üksnes teaduse tipptasemel.</li>
<li><b>inimressursside programm</b> toetab märkimisväärselt
teadlaste liikuvust ja nende karjääri edendamist nii Euroopas kui
mujal.</li>
<li><b>suutlikkuse programm </b>aitab arendada suutlikkust, mida Euroopa vajab,
et olla toimiv teadmistel põhinev majandus, ning see hõlmab
esmakordselt toetust laiaulatuslikele teadusrajatistele Euroopa tasandil. Samuti
muudetakse programm osalejate jaoks atraktiivsemaks ja lihtsamaks vahendite
paindlikuma kasutamise ning menetluste ja haldamise otsustava lihtsustamise
teel.</li></ul><p>Teadusuuringute kavandatav kogueelarve ajavahemikuks
2007–2013 on 67,8 miljardit eurot.</p>
<p><b>Ühtne vahend konkurentsivõimeks ja innovatsiooniks</b></p>
<p>Et lihtsustada väikeste ja keskmise suurusega ettevõtete
juurdepääsu piisavale toetusele, teeb komisjon ettepaneku koostada
<b>konkurentsivõime ja innovatsiooni raamprogramm</b>.
Konkurentsivõime ja innovatsiooni raamprogramm on ühtne ELi vahend,
mille eesmärk on rahuldada suures osas ettevõtjate vajadust
ulatuslikumate, lihtsamate, nähtavamate ja rohkem suunatud vahendite
järele. Praeguste tegevuste edule tuginedes aitab konkurentsivõime ja
innovatsiooni raamprogramm arendada ettevõtete ja tööstuse
suutlikkust kasvada ja uueneda, suurendades info- ja
kommunikatsioonitehnoloogia, keskkonnatehnoloogia ning tõhusate ja
taastuvate energiaallikate kasutamist.</p>
<p>Selle raamprogrammi kavandatav eelarve on 3,7 miljardit eurot.</p>
<p><b>Uus toetus info- ja kommunikatsioonitehnoloogiale</b></p>
<p>Uus <b>info- ja kommunikatsioonitehnoloogia prioriteet</b>, mis on
teadusuuringute seitsmenda raamprogrammi osa, julgustab teadusuuringuid tuleviku
jaoks strateegiliselt tähtsates väljakujunevates valdkondades ning
aitab kõrvaldada tehnoloogilisi kitsaskohti, mis takistavad info- ja
kommunikatsioonitehnoloogia kiiret rakendamist ja kasutamist. </p>
<p>Uus <b>info- ja kommunikatsioonitehnoloogia poliitika toetusprogramm</b>, mis
on üks konkurentsivõime ja innovatsiooni raamprogrammi
eriprogrammidest, aitab võtta laialdasemalt kasutusele paljutõotavaid
info- ja kommunikatsioonitehnoloogia rakendusi, toetades eelkõige katseid
ja kasutuslahendusi selliste probleemide puhul nagu koostalitlusvõime,
identiteedi haldamine ja turvalisus.  Neid ühiseid probleeme saab Euroopa
tasandil efektiivsemalt lahendada.</p>
<p>Mõlemad programmid on osa uuest kooskõlastatud
strateegiaalgatusest, mida kutsutakse i2010 – Euroopa infoühiskond
2010 – mille komisjon teeb teatavaks mais. Uus i2010 strateegia on
suunatud poliitilistele eesmärkidele tagada Euroopas
konkurentsivõimeline ühtlustuv infomajandus, oluline kasv Euroopa
investeeringutes info- ja kommunikatsioonitehnoloogia alasesse innovatsiooni ja
teadusuuringutesse ning infoühiskonnale juurdepääsu väga
kõrge tase. </p>
<p><b>Parem koostöö pettusevastasel võitlusel</b></p>
<p>Komisjon teeb ka ettepaneku pikendada 2013. aastani olemasolevaid
<b>programme Customs ja Fiscalis 2007.</b>  Nendega parandatakse tolli- ja
maksuametite vahelist koostööd pettusevastasel võitlusel ning
luuakse üleeuroopalised arvutivõrgud tolli- ja maksukontrolli jaoks. 
Programmid peavad jätkuma, et kaitsta ELi ja liikmesriikide tulusid ja ELi
välispiire ning tagada elanike ohutus ja turvalisus ning Euroopa kaubanduse
konkurentsivõime. </p>
<p>Programmide kavandatav eelarve kuueks aastaks on 522 miljonit eurot.</p>
<p><b>Kolm uut programmi Euroopa põhiväärtuste
kindlustamiseks</b></p>
<p>Vabadus, turvalisus ja õigus on põhiväärtused, mis on
Euroopa ühiskonnamudeli olulised osad.  On selge, et sisserände,
varjupaigaküsimuste ning kuritegevuse ja terrorismivastase võitlusega
seotud probleeme ei saa enam piisavalt lahendada üksnes riiklikul tasandil
võetud meetmetega. Euroopa tasandi meetmed annavad tõepoolest
tuntavama tulemuse ning suudavad muuta ettevõtete ja inimeste elu ELis
lihtsamaks.</p>
<p>Komisjoni lähenemine selle eesmärgi saavutamisele tugineb kolmele
raamprogrammile, mis asendavad suure hulga selles valdkonnas praegu komisjoni
hallatavatest vahenditest.</p>
<p>Laienenud ELi eesmärk on anda tõeline sisu solidaarsuse
mõistele arendamaks ühist poliitikat piirikontrolli, varjupaiga ja
sisserände vallas. Raamprogramm "<b>Solidaarsus ja rändevoogude
juhtimine" </b>toetab riiklikke meetmeid, nagu:</p>
<ul>
<li>kontrolli tõhustamine ELi välispiiridel, tagades heausksetele
reisijatele välispiiri takistusteta ületamise;</li>
<li>kodakondsusteemaliste kursuste, kultuuridevahelise koolituse ja uustulnukaid
ning (kohalikke) omavalitsusi abistavate käsiraamatute rahastamine ning
integratsiooni hõlbustamine;</li>
<li>nõuetekohaste vastuvõtutingimuste tagamine isikutele, kes paluvad
ELilt rahvusvahelist kaitset, ning nende varjupaigataotluste õiglane ja
tõhus läbivaatamine;</li>
<li>tagasilükatud varjupaigataotlejate ning ebaseaduslike
sisserändajate nõustamine nende väärikaks kodumaale
tagasipöördumiseks.</li></ul><p>Terrorism ja organiseeritud
kuritegevus leiavad aina rohkem aset riikidevahelisel tasandil. Ühised
õigusaktid on oluline samm ühise lähenemisviisi suunas, ent see
ei ole piisav. Tihe koostöö ja kooskõlastamine kõigi
liikmesriikide õiguskaitseorganite vahel on kodanike kaitsmisel
vältimatu.</p>
<p>Kavandataval raamprogrammil <b>"Turvalisus ja vabaduste tagamine" </b>on
järgmised peaeesmärgid:</p>
<ul>
<li>edendada ja arendada kuritegevuse ennetamist ja kuritegevuse vastast
võitlust, keskendudes organiseeritud ja muule kuritegevusele, eelkõige
terrorismile, inimkaubandusele, lastevastastele kuritegudele, ebaseaduslikule
uimasti- ja relvakaubandusele, korruptsioonile ja pettusele;</li>
<li>kaitsta inimesi, nende vabadusi ja ühiskonda terrorirünnakute eest
ning kaitsta Euroopa Liitu, edendades ja arendades terrorirünnakute
ennetamist, nendeks valmisolekut ja nende tagajärgede
haldamist.</li></ul><p>Selleks, et viia täielikult ellu Euroopa
kodakondsuse mõiste, teeb komisjon ettepaneku koostada <b>justiits- ja
põhiõiguste </b>raamprogramm. Põhiõiguste harta
integreerimisega põhiseaduse lepingusse kaasneb Euroopa Liidule seaduslik
kohustus mitte üksnes tagada põhiõiguste austamine, vaid ka nende
aktiivne edendamine. Samuti tuleb vägivallavastase võitluse kaudu
tagada õigus füüsilisele puutumatusele ning olulised meetmed
rahvatervise kaitsmisel on uimastite kasutamisest teavitamine ja
narkoennetustöö.</p>
<p>Programm võimaldab ka meetmeid, mis oleksid riiklikul tasandil
vähemtulemuslikud, nagu õigusalane koostöö tsiviil- ja
kriminaalasjades, mis võimaldab üksikisikutel ja ettevõtetel
rakendada oma tsiviil- ja ärihuve teistes liikmesriikides ning tagab, et
puuduksid turvapaigad kuritegevuseks ja kurjategijatele.</p>
<p>Õiguse, turvalisuse ja vabaduse valdkonnas on kavandatav eelarve 8,3
miljardit eurot.</p>
<p><b>Kodanikud Euroopale</b></p>
<p>Kodanike ja Euroopa institutsioonide vahelise lõhe kaotamine on samuti
oluline eesmärk. Programmi "<b>Kodanikud Euroopale" </b>eesmärk on
julgustada kodanike suuremat osalemist Euroopa ülesehitamisel. See edendab
koostööd eri riikide kodanike ja organisatsioonide vahel, kes
kohtuvad, et töötada välja oma ideed ning tegutseda ühiselt
Euroopa tasandil. Vastastikune mõistmine, solidaarsus ja Euroopasse
kuulumise tunne on kodanike kaasamise olulised vahendid.</p>
<p>Programmi kavandatav eelarve on ligikaudu 207 miljonit eurot ning see on osa
kultuuri, noorsoo, meedia ja kodakondsuse 2,5-miljardilisest eelarvest.</p>
<p><b>Parem tervishoid ja tarbijakaitse</b></p>
<p>Uue <b>tervishoiu ja tarbijakaitse programmi </b>eesmärgiks on parandada
ELi kodanike elukvaliteeti. Programm hõlmab strateegiliste investeeringute
kavu, et tugevdada Euroopa kaitset epideemiate eest, vahendeid liikmesriikide
tervishoiusüsteemide koostöö toetamiseks ning toetust
tarbijakaitse tugevdamiseks kogu ELis.</p>
<p>Programmi alusel võidakse anda vahendeid, et:</p>
<ul>
<li>tugevdada Euroopa jälgimis- ja varajase hoiatamise süsteemi
nakkushaiguste puhul,</li>
<li>aidata rahastada tippkeskusi tervishoiusüsteemi
võtmevaldkondades,</li>
<li>toetada liikmesriikide tarbijakaitseasutuste koostööd, et ära
hoida ohtlike toodete sattumine ELi siseturule;</li>
<li>teavitamiskampaaniad, et aidata lahendada teatavaid põhilisi
tervishoiuprobleeme, mille ees EL seisab;</li>
<li>teavitamistegevus, et teavitada kodanikke nende õigustest ELi
tarbijakaitse alaste õigusaktide alusel ning õigusest saada arstiabi
teises liikmesriigis viibides.</li></ul><p>Tervishoiu ja tarbijakaitse
kavandatav eelarve on 1,8 miljardit eurot.</p>
<p><b>Kiirreageerimine hädaolukorras</b></p>
<p>Komisjon kavandab ka kaht vahendit, et tagada ELis kiirreageerimine
hädaolukorras: need on uus <b>solidaarsusfond </b>ning <b>kiirreageerimise
ja valmisoleku rahastamisvahend.</b></p>
<p>Solidaarsusfond on kujundatud praeguse Euroopa Liidu solidaarsusfondi
järgi, samas laiendades selle rakendusala ja parandades selle toimimist.
See ei hõlma mitte üksnes suuremaid kriisiolukordi, mis tulenevad
loodusõnnetustest, vaid ka tööstus- ja tehnoloogilisi
õnnetusi, rahvatervist ohustavaid hädaolukordi ja terroriakte.</p>
<p>Uus kiirreageerimise ja valmisoleku rahastamisvahend tagab, et ehitatakse
üles töökindlam kiirreageerimissuutlikkus, mis võimaldab
Euroopa Liidul näidata üles solidaarsust katastroofiohvritega.</p>
<p>Solidaarsusfond on reserv, mida hakatakse kasutama, kui on toimunud
katastroof. Kavandatav eelarve ajavahemikuks 2007–2013 on 6,2 miljardit
eurot. Kiirreageerimise ja valmisoleku rahastamisvahendit rahastatakse kogu
selle ajavahemiku jooksul kuni 138 miljoni euro ulatuses.</p>
<p><b>Reform säästva kalanduse saavutamiseks</b></p>
<p>Tänane komisjoni otsus koondab ka ühise kalanduspoliitika osad
ühte raamistikku. Lihtsustatud lähenemisviis tagab suurema
läbipaistvuse ning näitab liidu poolt võetud kohustust viia ellu
ühise kalanduspoliitika reform. ELi abi kalandussektorile ja rannikualadele
antakse Euroopa Kalandusfondi kaudu, mille kohta tehti ettepanek eelmise aasta
juulis.</p>
<p>Reformi eesmärk on saavutada säästev kalandus, kohaldades
pikaajalist lähenemisviisi kalanduse juhtimisele, saavutades parema ja
kestva tasakaalu püügikoormuse ja kalavarude vahel meres, kaasates
ühisesse kalanduspoliitikasse huvirühmad, tõhustades ja
ühtlustades kalanduseeskirjade jõustamist ning võideldes
ebaseadusliku kalapüügiga ELi vetes ja väljaspool.</p>
<p>Kavandatav eelarve on 2,6 miljardit eurot, mis on osa Euroopa kalanduse
7,6-miljardilisest eelarvest.</p>
<p>Täpsem teave:<b> </b><a
href="http://ec.europa.eu/financial_perspective">http://ec.europa.eu/financial_perspective</a></p>
<p>Täiendavat teavet saab Europe by Satellite'i kaudu: <a
href="http://ec.europa.eu/avservices">http://ec.europa.eu/avservices</a></p>
<p><b><i>2007–2013. aasta finantsraamistiku ettepaneku
ülevaade</i></b><br></p>
<div><table border="1" width="100%">
<colgroup>
      <col width="28.009259%">
      <col width="17.361111%">
      <col width="16.435185%">
      <col width="18.750000%">
      <col width="1.620370%">
      <col width="17.129630%">
</colgroup>
<tr valign="top">
<td width="100.000000%" colspan="6" rowspan="1" valign="top">
<div><b><i>Konkurentsivõime majanduskasvu ja tööhõive
nimel</i></b><i>              Kulukohustused 2004. aasta hindade
põhjal</i></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Valdkond</div>
</td>
<td width="17.361111%" colspan="1" rowspan="1" valign="top">
<div align="center">Kokku 2007–2013,</div>
<div align="center">miljardites eurodes</div>
</td>
<td width="16.435185%" colspan="1" rowspan="1" valign="top">
<div align="center">Protsentuaalne osa kogusummast</div>
<div align="center">2007–2013</div>
</td>
<td width="18.750000%" colspan="1" rowspan="1" valign="top">
<div align="center">Rubriigi protsentuaalne osa</div>
</td>
<td width="18.750000%" colspan="2" rowspan="1" valign="top">
<div align="center">Muutus protsentides 2006–2013</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Teadusuuringud</div>
<div>Transport ja energeetika</div>
<div>Haridus ja kutseõpe</div>
<div>Sotsiaalpoliitika (areng)</div>
<div>Konkurentsivõime ja innovatsioon</div>
<div>Customs ja Fiscalis</div>
<div>Kasvukorrigeerimisfond</div>
<div>Muu (sh muud meetmed, haldamine ja varu)</div>
</td>
<td width="17.361111%" colspan="1" rowspan="1" valign="top">
<div align="center">67,8*</div>
<div align="center">20,7</div>
<div align="center">12,0</div>
<div align="center">0,6</div>
<div align="center">3,7*</div>
<div align="center">0,5*</div>
<div align="center">7,0</div>
<div align="center">20,4</div>
</td>
<td width="16.435185%" colspan="1" rowspan="1" valign="top">
<div align="center">6,6%</div>
<div align="center">2%</div>
<div align="center">1,2%</div>
<div align="center">0,05%</div>
<div align="center">0,4%</div>
<div align="center">0,1%</div>
<div align="center">0,7%</div>
<div align="center">2,0%</div>
</td>
<td width="18.750000%" colspan="1" rowspan="1" valign="top">
<div align="center">51,1%</div>
<div align="center">15,6%</div>
<div align="center">9,0%</div>
<div align="center">0,4%</div>
<div align="center">2,8%</div>
<div align="center">0,4%</div>
<div align="center">5,3%</div>
<div align="center">5,4%</div>
</td>
<td width="18.750000%" colspan="2" rowspan="1" valign="top">
<div align="center">166%</div>
<div align="center">367%</div>
<div align="center">268%</div>
<div align="center">3%</div>
<div align="center">92%</div>
<div align="center">32%</div>
<div align="center">uued</div>
<div align="center">131%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Kokku</b></div>
</td>
<td width="17.361111%" colspan="1" rowspan="1" valign="top">
<div align="center"><b>132,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>13,0%</b></div>
</td>
<td width="18.750000%" colspan="1" rowspan="1" valign="top">
<div align="center"><b>100,0%</b></div>
</td>
<td width="18.750000%" colspan="2" rowspan="1" valign="top">
<div align="center"><b>194%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Ühtekuuluvus majanduskasvu ja tööhõive
nimel</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Lähenemise edendamine</div>
<div>Piirkondlik konkurentsivõime</div>
<div>Territoriaalne koostöö</div>
<div>Muu (sh haldamine ja varu)</div>
</td>
<td width="17.361111%" colspan="1" rowspan="1" valign="top">
<div align="center">264,0</div>
<div align="center">57,9</div>
<div align="center">14,3</div>
<div align="center">2,5</div>
</td>
<td width="16.435185%" colspan="1" rowspan="1" valign="top">
<div align="center">25,8%</div>
<div align="center">5,7%</div>
<div align="center">1,4%</div>
<div align="center">0,2%</div>
</td>
<td width="20.601852%" colspan="2" rowspan="1" valign="top">
<div align="center">78,0%</div>
<div align="center">17,1%</div>
<div align="center">4,2%</div>
<div align="center">0,7%</div>
</td>
<td width="17.129630%" colspan="1" rowspan="1" valign="top">
<div align="center">40%</div>
<div align="center">6%</div>
<div align="center">14%</div>
<div align="center">63%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Kokku</b></div>
</td>
<td width="17.361111%" colspan="1" rowspan="1" valign="top">
<div align="center"><b>338,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>33,1%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>33%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Loodusvarade hoidmine ja majandamine</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Põllumajandus (ühise põllumajanduspoliitika turumeetmed ja
otsetoetused)</div>
<div>Maaelu areng</div>
<div>Keskkonnakaitse</div>
<div>Kalandusfond</div>
<div>Muu (sh muud meetmed, haldamine ja varu)</div>
</td>
<td width="17.361111%" colspan="1" rowspan="1" valign="top">
<div align="center">301,1</div>
<div align="center"></div>
<div align="center">88,8</div>
<div align="center">2,1</div>
<div align="center">7,6*</div>
<div align="center">5,1</div>
</td>
<td width="16.435185%" colspan="1" rowspan="1" valign="top">
<div align="center">29,4</div>
<div align="center"></div>
<div align="center">8,7%</div>
<div align="center">0,2%</div>
<div align="center">0,7%</div>
<div align="center">0,5%</div>
</td>
<td width="20.601852%" colspan="2" rowspan="1" valign="top">
<div align="center">74,4</div>
<div align="center"></div>
<div align="center">21,9%</div>
<div align="center">0,5%</div>
<div align="center">1,9%</div>
<div align="center">1,3%</div>
</td>
<td width="17.129630%" colspan="1" rowspan="1" valign="top">
<div align="center">-3%</div>
<div align="center"></div>
<div align="center">25%</div>
<div align="center">37%</div>
<div align="center">24%</div>
<div align="center">46%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Kokku</b></div>
</td>
<td width="17.361111%" colspan="1" rowspan="1" valign="top">
<div align="center"><b>404,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>39,5%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>3%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Kodakondsus, vabadus, turvalisus ja õigus</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Vabadus, turvalisus ja õigus</div>
<div>Tervishoid ja tarbijakaitse</div>
<div>Kultuur, noorsugu, meedia ja kodakondsus</div>
<div>Kodanikukaitse ja kiirreageerimise rahastamisvahend</div>
<div>Solidaarsusfond</div>
<div>Muu (sh muud meetmed, haldamine ja varu)</div>
</td>
<td width="17.361111%" colspan="1" rowspan="1" valign="top">
<div align="center">8,3*</div>
<div align="center">1,8*</div>
<div align="center">2,5*</div>
<div align="center"></div>
<div align="center">0,1*</div>
<div align="center"></div>
<div align="center">6,2*</div>
<div align="center">5,8</div>
</td>
<td width="16.435185%" colspan="1" rowspan="1" valign="top">
<div align="center">0,8%</div>
<div align="center">0,2%</div>
<div align="center">0,2%</div>
<div align="center"></div>
<div align="center">0,01%</div>
<div align="center"></div>
<div align="center">0,6%</div>
<div align="center">0,6%</div>
</td>
<td width="20.601852%" colspan="2" rowspan="1" valign="top">
<div align="center">33,7%</div>
<div align="center">7,3%</div>
<div align="center">9,9%</div>
<div align="center"></div>
<div align="center">0,6%</div>
<div align="center"></div>
<div align="center">25,2%</div>
<div align="center">23,3%</div>
</td>
<td width="17.129630%" colspan="1" rowspan="1" valign="top">
<div align="center">228%</div>
<div align="center">187%</div>
<div align="center">267%</div>
<div align="center"></div>
<div align="center">123%</div>
<div align="center"></div>
<div align="center">-13%</div>
<div align="center">127%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Kokku</b></div>
</td>
<td width="17.361111%" colspan="1" rowspan="1" valign="top">
<div align="center"><b>24,7</b></div>
</td>
<td width="16.435185%" colspan="1" rowspan="1" valign="top">
<div align="center"><b>2,4%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>90%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>EL globaalse partnerina</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Ühinemiseelne abi</div>
<div>Naabruspoliitika</div>
<div>Arengukoostöö</div>
<div>Stabiliseerimisabi</div>
<div>Laenutagatisfond</div>
<div>Muu (sh muud meetmed, haldamine ja varu)</div>
</td>
<td width="17.361111%" colspan="1" rowspan="1" valign="top">
<div align="center">12,9</div>
<div align="center">13,1</div>
<div align="center">39,0</div>
<div align="center">3,9</div>
<div align="center">1,2*</div>
<div align="center">25,3</div>
</td>
<td width="16.435185%" colspan="1" rowspan="1" valign="top">
<div align="center">1,3%</div>
<div align="center">1,3%</div>
<div align="center">3,8%</div>
<div align="center">0,4%</div>
<div align="center">0,1%</div>
<div align="center">2,1%</div>
</td>
<td width="20.601852%" colspan="2" rowspan="1" valign="top">
<div align="center">14,0%</div>
<div align="center">14,3%</div>
<div align="center">42,3%</div>
<div align="center">4,3%</div>
<div align="center">1,4%</div>
<div align="center">23,8%</div>
</td>
<td width="17.129630%" colspan="1" rowspan="1" valign="top">
<div align="center">-18%</div>
<div align="center">95%</div>
<div align="center">261%</div>
<div align="center">257%</div>
<div align="center">-13%</div>
<div align="center">70%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Kokku</b></div>
</td>
<td width="17.361111%" colspan="1" rowspan="1" valign="top">
<div align="center"><b>95,4</b></div>
</td>
<td width="16.435185%" colspan="1" rowspan="1" valign="top">
<div align="center"><b>9,0%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100,0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>40%</b></div>
</td>
</tr>
</table></div>
<div><table border="1" width="100%">
<colgroup>
      <col width="61.421320%">
      <col width="38.071066%">
</colgroup>
<tr valign="top">
<td width="61.421320%" colspan="1" rowspan="1" valign="top">
<div>Muu (sh muud ELi institutsioonid, pensionid, Euroopa koolid)</div>
</td>
<td width="38.071066%" colspan="1" rowspan="1" valign="top">
<div align="center"><b>28,7</b></div>
</td>
</tr>
<tr valign="top">
<td width="61.421320%" colspan="1" rowspan="1" valign="top">
<div><b>KOKKU</b></div>
</td>
<td width="38.071066%" colspan="1" rowspan="1" valign="top">
<div align="center"><b>1 025</b></div>
</td>
</tr>
</table></div>
<p></p>
<p>* 6. aprilli 2005. aasta ettepanekud</p>

