					<p align="right"><b>IP/05/1659</b></p>
<p align="right">Brüssel, 21 detsember 2005</p>
<h1>
<a name="Heading4"></a><b>Piiritusjoogid: Komisjon teeb ettepaneku
selgemate eeskirjade kohta, mille abil parandada kvaliteeti, täita
rahvusvahelisi kohustusi ja kaitsta geograafilisi
tähiseid</b></h1>
<p><b><i>Komisjon on võtnud vastu ettepaneku piiritusjookidealaste ELi
õigusaktide ajakohastamise kohta. Toetudes kehtivatele piiritusjooke
käsitlevatele ELi õigusaktidele ning kohandades määrusi
vastavalt uutele tehnilistele nõuetele, suurendatakse kohaldatavust,
loetavust ja selgust. Eelnõu sisaldab selgelt määratletud
piiritusjookidealast poliitikat, mille aluseks on kolm kehtivate
tootemääratluste kohast tootekategooriat. TRIPSi ja WTO nõuded on
lisatud, et kindlustada ELi geograafiliste tähiste kaitset
maailmaturul.</i></b></p>
<p>ELi põllumajanduse ja maaelu arengu volinik Mariann Fischer Boel
ütles: „Piiritusjookide tootmine ELis on tähtis nii tarbijate
kui ka tootjate jaoks. Eeskirjade eesmärk on kaitsta ja teavitada tarbijaid
ning ennetada ebaausat tegevust ja parandada samal ajal turu läbipaistvust
ja edendada ausat konkurentsi.“</p>
<p>Ettepaneku eesmärk on kaitsta mainet, mille ELi piiritusjoogid on ELis
ja maailmaturul saavutanud, ning jätkata piiritusjookide tootmisel
kasutatavate traditsiooniliste tavade arvessevõtmist. Tehnoloogilisi
uuendusi võetakse arvesse, kui need parandavad kvaliteeti.</p>
<p>Ettepanekus võetakse arvesse sätteid, mis tulenevad
intellektuaalomandi õiguste kaubandusaspektide lepingust (TRIPS-leping)
ning Maailma Kaubandusorganisatsiooni asutamislepingu lahutamatu osana
käsitatavast üldisest tolli- ja kaubanduskokkuleppest.</p>
<p>Vastavalt selgelt määratletud tootmis- ja
märgistamiskriteeriumidele liigitatakse piiritusjoogid kolme kategooriasse:
piiritusjoogid, erilised piiritusjoogid ja muud piiritusjoogid.</p>
<p>Kõnealuste definitsioonide puhul võetakse ka edaspidi arvesse
kvaliteetseid traditsioonilisi tavasid, kuid definitsioone ajakohastatakse, kui
varasemad definitsioonid olid puudulikud või ebapiisavad või kui
selliseid definitsioone võib täiustada tehnoloogilisest arengust
tulenevalt.</p>
<p><b>Uue piiritusjooke käsitleva määruse põhijooned on
järgmised:</b></p>
<ul>
<li>kehtivate piiritusjooke käsitlevate õigusaktide alusel koostatava
määruse kohaldatavuse, loetavuse ja selguse parandamine;</li>
<li>määruste kohandamine WTO nõuetele, sealhulgas TRIPSile;</li>
<li>uute geograafiliste tähiste tunnustamist käsitlevate kriteeriumide
määratlemine;</li>
<li>selgelt määratletud piiritusjookidealase poliitika kehtestamine,
mille aluseks on kolm kehtivate tootemääratluste kohast
tootekategooriat;</li>
<li>paindlikkuse parandamine: komisjonile, keda abistab piiritusjookide
korralduskomitee, antakse pädevus muuta lisasid;</li>
<li>määruste kohandamine uutele tehnoloogianõuetele;</li>
<li>kahe kehtiva piiritusjooke käsitleva määruse ühendamine
üheks
