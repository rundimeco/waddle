					<p align="right"><b>IP/04/1352</b></p>
<p align="right">Brussels, 10 November 2004</p>
<h1>
<a name="Heading4"></a><b>UE wzmaga walkę z piractwem i
fałszerstwem poza swoimi granicami</b></h1>
<p><b><i>W celu wstrzymania wzrostu piractwa i fałszerstwa Komisja
Europejska przyjęła dzisiaj strategię egzekwowania praw
własności intelektualnej (IPR) w krajach trzecich. Plan działania
skupia się na energicznym i skutecznym wdrażaniu i egzekwowaniu
istniejących przepisów o IPR. Przewiduje on zidentyfikowanie
krajów priorytetowych, w których powinny skupiać się
działania związane z egzekwowaniem prawa własności
intelektualnej. Komisja położy nacisk na współpracę
techniczną i pomoc krajom trzecim w zwalczaniu fałszerstwa, tym
niemniej nie zawaha się użyć wszystkich dwu- i wielostronnych
mechanizmów sankcji wobec jakiegokolwiek kraju, mającego udział w
systematycznym pogwałcaniu tego prawa. Komisja będzie popierać
podnoszenie świadomości użytkowników i konsumentów w
krajach trzecich oraz wspierać tworzenie partnerstwa publiczno-prywatnego
na rzecz egzekwowania IPR. </i></b></p>
<p>Komisarz UE ds. handlu, Pascal Lamy, oświadczył, że: 
„Piractwo i fałszerstwo wzrastają z roku na rok i urosły do
skali przemysłu, którym coraz częściej zajmują się
organizacje przestępcze. Stanowi to poważny problem zarówno dla
nas, jak i dla krajów trzecich, których firmy ponoszą
konsekwencje pogwałcania ich praw własności
intelektualnej.” Komisarz dodał, że: „Niektóre z tych
podróbek, jak na przykład wyroby farmaceutyczne i spożywcze
stanowią poważne zagrożenie dla zdrowia publicznego, natomiat
inne podważają przetrwanie najbardziej innowacyjnych sektorów UE,
postawionych przed faktem przywłaszczania rezultatów ich pracy.
Przyjęcie nowych przepisów o własności intelektualnej to
jedno. Natomiast opracowanie odpowiednich narzędzi ich egzekwowania to
już inna sprawa. To właśnie jest teraz naszym priorytetem"</p>
<p>Strategia ta ustanawia wytyczne dla Komisji Europejskiej na nadchodzące
lata odnośnie obniżenia poziomu pogwałcania IPR poza granicami
UE, na całym świecie.  Strategia jest logiczną kontynuacją
ostatnich inicjatyw podjętych przez UE w celu rozwiązania tego
problemu w obrębie UE oraz poza jej granicami. </p>
<p>Celem UE nie jest całkowita przebudowa systemu, ale pokazanie, że
jesteśmy skłonni pracować bardziej intensywnie i lepiej w
obszarze, w którym nie wystarczy tworzenie przepisów. Jest
niezbędne, by kraje trzecie przyłączyły się do
zobowiązań podjętych w WTO i umowach dwustronnych poprzez
szczerą gotowość do rozwiązania problemu na swoich
granicach, w swoich sądach, i na swoich ulicach. Z </p>
<p>Strategia w szczegółach: </p>
<ul>
<li>1. Identyfikacja krajów priorytetowych: Działania UE skupią
się na najbardziej problematycznych krajach pod względem
pogwałcenia IPR. Kraje te zostaną zidentyfikowane drogą badania
przeprowadzonego przez Komisję wśród zainteresowanych stron.
</li>
<li>2. Podnoszenie świadomości: promowanie inicjatyw w celu
podniesienia świadomości publicznej o skutkach fałszerstwa
(utrata zagranicznych inwestycji i transferu technologii, zagrożenie
zdrowia, powiązania z przestępczością zorganizowaną,
itd.) oraz udostępnienie mieszkańcom i władzom krajów
trzecich  „Przewodnika po Egzekwowaniu Praw Własności
Intelektualnej".</li>
<li>3. Dialog polityczny, działania motywujące i współpraca
techniczna: zapewnianie, że pomoc techniczna udzielona krajom trzecim
skupia się na egzekwowaniu IPR, w szczególności w krajach
priorytetowych; wymiana pomysłów i informacji z innymi kluczowymi
stronami ofiarującymi współpracę techniczną, jak
Światowa Organizacja Własności Intelektualnej (WIPO) </li>
<li>4 mechanizmy IPR w wielostronnych (łącznie z handlowymi aspektami
praw własności intelektualnej (TRIPs)), dwustronne porozumienia
między państwami i regionami: bardziej systematyczne egzekwowanie
prawa w ramach tych porozumień; konsultacje z partnerami handlowymi w celu
podjęcia inicjatywy w Radzie WTO TRIPs, ostrzeganie o rosnącej skali
problemu, identyfikacja powodów i proponowanie rozwiązań oraz
umacnianie klauzul dotyczących egzekwowania praw własności
intelektualnej w porozumieniach dwustronnych.</li>
<li>5. Rozstrzyganie sporów – sankcje: przypominanie
właścicielom praw o możliwości wykorzystania przepisów 
rozporządzenia o barierach w handlu lub porozumień dwustronnych w
przypadkach ewidentnego pogwałcenia TRIPs; oprócz rozstrzygania
sporów w ramach WTO, przypominanie o możliwości
posłużenia się mechanizmami rozstrzygania sporów zawartymi w
porozumieniach dwustronnych w przypadku niestosowania się do wymaganych
standardów ochrony IPR.</li>
<li>6. Tworzenie partnerstwa publiczno-prywatnego: wspieranie/uczestniczenie w
lokalnych sieciach własności intelektualnej funkcjonujących w
krajach trzecich; wykorzystywanie mechanizmów już ustanowionych przez
służby Komisji (IPR Hel Desek oraz Centra Przekazu Innowacji) w celu
wymiany informacji z właścicielami praw i stowarzyszeniami; rozwijanie
współpracy z firmami i stowarzyszeniami, które aktywnie
uczestniczą w zwalczaniu piractwa i
fałszerstwa.</li></ul><p>Więcej informacji na stronie:</p>
<p><a
href="http://ec.europa.eu/trade/issues/sectoral/intell_property/index_en.htm">http://ec.europa.eu/trade/issues/sectoral/intell_property/index_en.htm</a></p>
<p><a
href="http://ec.europa.eu/taxation_customs/customs/counterfeit_piracy/index_en.htm">http://ec.europa.eu/taxation_customs/customs/counterfeit_piracy/index_en.htm</a></p>

