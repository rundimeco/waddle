					<p align="right"><b>IP/08/206</b></p>
<p align="right">Brüksel, 12 Şubat 2008</p>
<p>[Graphic in PDF & Word format]</p>
<h1>
<a name="Heading5"></a><b>Türkiye, AB rekabetçilik
programına katılıyor </b></h1>
<h2>
<a name="Heading8"></a><b><i>Türkiye, Hırvatistan ve Eski Yugoslav
Makedonya Cumhuriyeti’nin ardından Avrupa Komisyonu’nun
küçük ve orta ölçekli teşebbüslerde
(KOBİler) inovasyon, girişimcilik ve büyümeyi
desteklediği Rekabetçilik ve İnovasyon Programı’na
(CIP) katılan üçüncü ülke oluyor. Bugün
Avrupa Komisyonu Başkan Yardımcısı Günter Verheugen ve
Türkiye’nin AB nezdindeki daimi temsilcisi Büyükelçi
Volkan Bozkır, Türkiye’nin CIP Gi</i></b><b><i>rişimcilik
ve İnovasyon ayağına katılımıyla ilgili Mutabakat
Zabtını imzaladılar. </i></b></h2>
<p>Komisyon’un teşebbüs ve sanayi politikasından sorumlu 
Başkan Yardımcısı Günter Verheugen, konuyla ilgili
olarak şunları söyledi: <i>“Türkiye’nin
CIP’e katılım kararını memnuniyetle
karşılıyorum. İşdünyası ve özellikle de
KOBİler bu katılımdan büyük faydalar
saylayacaklardır. Bu bağlamda, Türkiye’nin yeni
teşebbüsler ağına katılmasından
ötürü özellikle memnuniyet duyuyorum. Böylelikle hem
AB’li hem de Türk teşebbüsler, daha büyük ve
yepyeni işbirliği fırsatlarına kavuşacaklardır.
Umut ederim ki bu karar aynı zamanda, Türkiye ile AB’nin
birbirlerine daha da yaklaşmasını sağlayacak siyasi bir etki
de yaratır." </i></p>
<p>Ortak projelere ev sahipliği yapan bir ortamda bulunma ve 27 Üye
Devletler birlikte Enterprise Europe Network -Avrupa Girişimcilik
Ağı’nda yer alma imkanı, Türkiye
açısından ciddi bir avantaj sağlamaktadır. Bu sayede
Türkiye girişimcilik, KOBİ politikaları, rekabetçilik
ve inovasyon alanlarında AB’nin en iyi uygulamalarından eksiksiz
bir şekilde yararlanma fırsatına sahip olacaktır. </p>
<p>AB ve Türkiye’nin yoğun bir ticaret ilişkisi
bulunmaktadır. Gerçekten de AB Türkiye’nin ithalat ve
ihracatında en üst sırada yer alırken Türkiye de
AB’nın ithalat pazarları arasında 7. ve ihracatında da
5. sıradadır. Türkiye toplam ticaret hacminin yaklaşık
%45’ini AB ile gerçekleştirmektedir ve bu rakam 2006
yılında 78 milyar Euro’ya tekabül etmiştir. </p>
<p>Büyük ve genişlemekte olan küçük şirketler
sektörü Türk ekonomisinin bel kemiğini
oluşturmaktadır. KOBİ’ler için destekleyici bir
düzenleyici çerçeve oluşturulmasına ilişkin
çalışmalar tamamlanmıştır. Türkiye artık
ulusal ve bölgesel pazarlarda olduğu kadar AB’nin
büyük iç pazarında da inovasyonun geliştirilmesi ve
KOBİ’lerin rekabet edebilirliğini arttırmaya
hazırdır. Türkiye’nin CIP’in Girişimcilik ve
İnovasyon ayağına katılması bu politika
değişikliğini gerçekleştirmesine yardımcı
olacaktır.</p>
<p>Türkiye zaten Altıncı Çerçeve Program’ın
“Araştırma ve İnovasyon” programı
kapsamında yer alan inovasyon faaliyetlerine aktif olarak
katılmıştır. Bu aktiviteler Rekabet Edebilirlik ve
İnovasyon Programı (CIP) kapsamında daha da
geliştirilmiş ve arttırılmıştır.</p>
<p><b>Ön bilgi:</b></p>
<p>2007-2013 yılları arasında 3.6 milyar €’luk bir
bütçe ile yürütülecek olan CIP programının
başlıca üç ayağı bulunmaktadır:</p>
<ul>
<li>- <b>Girişimcilik ve İnovasyon Çerçeve Programı
(EIP):</b> EIP, işletmelerin rekabet gücünü
arttırmayı amaçlamaktadır. Bu çerçevede,
KOBİ’lerin kredi ve risk sermayesi gibi fon imkânlarına
erişiminin kolaylaştırılması amacıyla yerel
bankalara ve risk sermayesi fonlarına eş-teminat ve
eş-yatırım sağlamaktadır. EIP ayrıca AB’de
iş ve inovasyon hizmeti sunanları desteklemeyi ve inovasyon
aktörleri ve kümelerinin Avrupa ağıyla olan
bağlantılarının güçlendirilmesine
yardımcı olmayı amaçlamaktadır. </li>
<li>- <b>Bilgi ve İletişim Teknolojileri Politika Destek Programı
(ICTPSP):</b> ICTPSP bilişim teknolojilerinin daha yaygın bir
şekilde benimsenmesi ve daha etkili kullanımı yoluyla Bilgi
Toplumu’nun sürdürülebilir, kapsamlı, rekabetçi
ve yenilikçi bir şekilde gelişimini desteklemektedir. </li>
<li><b>- Akıllı Enerji Avrupa Programı (IEE):</b> IEE
ulaştırma dahil tüm sektörlerde enerji verimliliğini ve
yeni ve yenilenebilir enerji kaynaklarının
yaygınlaştırılmasını desteklemektedir.
</li></ul><p>Uzun vadede Komisyon’un tüm aday ve potansiyel aday
ülkelerle yakın işbirliği içerisinde
çalışması öngörülmüştür.
Programa katılma isteğini belirten Batı Balkanlar bölgesiyle
ilgili olarak da, bölgeden bazı potansiyel aday ülkelerin CIP
programına katılımı için müzakereler
başlatılmıştır. </p>
<p><a href="http://ec.europa.eu/cip/index_en.htm">CIP konusunda
ayrıntılı bilgi için</a></p>

