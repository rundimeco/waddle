					<p align="right"><b>IP/05/1344</b></p>
<p align="right">Brussell, il-25 ta’ Ottubru 2005</p>
<h1>
<a name="Heading4"></a><b>Il-Bulgarija u r-Rumanija aktar viċin
l-adeżjoni</b></h1>
<p><b><i>Illum, il-Kummissjoni adottat ir-Rapport ta’ Superviżjoni
Globali tat-tħejjijiet għall-adeżjoni fl-UE tal-Bulgarija u
tar-Rumanija. Ir-Rapport juri li ż-żewġ pajjiżi għamlu
progress tajjeb fit-tħejjijiet tagħhom. Għandhom ikunu
kapaċi jissodisfaw ir-rekwiżiti tas-sħubija fl-UE fid-data
stipulata ta’ adeżjoni fl-1 ta’ Jannar 2007 sakemm jiffokaw
l-isforzi kollha tagħhom fuq ir-riformi. Il-Kummissjoni ser tissokta
timmonitorja mill-qrib it-tħejjijiet tagħhom. Ser tirrevedi
l-qagħda f’April/Mejju 2006 meta tista’ tirrakkomanda, jekk
meħtieġ, il-postponiment ta’ l-adeżjoni sa l-2008 jekk
jidher biċ-car li wieħed jew iż-żewġ pajjiżi mhux
jew mhumiex ippreparati. </i></b></p>
<p>Fil-25 ta’ April 2005, il-Bulgarija u r-Rumanija ffirmaw it-Trattat
ta’ l-Adeżjoni, bl-għan li jissieħbu ma’ l-UE fl-1
ta’ Jannar 2007. Madankollu, it-tħejjijiet sħaħ
taż-żewġ pajjiżi għall-adeżjoni ta’ l-UE
għadhom ma ntemmewx, għalhekk il-Kummissjoni qiegħda timmonitorja
l-qagħda b’mod kontinwu. Ir-rapporti tal-lum jagħtu
l-aħħar sejbiet. </p>
<p>Filwaqt li ppreżenta r-rapport, il-Kummissarju Rehn qal:
“Infaħħar lill-Bulgarija u r-Rumanija tal-progress sinjifikanti
li kisbu sal-lum fit-tħejjijiet għall-adeżjoni.<i> Madankollu,
għadu mhux possibbli li wieħed jgħaddi ġudizzju.
Il-kwistjonijiet imressqa fir-rapporti tagħna għandhom jittieħdu
bis-serjetà u użati bħala inċentiv biex iħaffu
r-riformi, jekk il-Bulgarija u r-Romanija jridu jkunu lesti
għall-adeżjoni fl-1 ta’ Jannar 2007”. </i></p>
<p>Il-Kummissjoni tikkonferma li l-Bulgarija u r-Rumanija jissodisfaw
il-kriterji politiċi għat-tisħib. Madankollu, jeħtieġu
sforzi oħra b’mod partikolari sabiex jissaħħaħ l-istat
tad-dritt, billi tittejjeb l-amministrazzjoni pubblika u s-sistema
ġudizjarja u billi l-ġlieda kontra l-korruzzjoni ssir b’mod
effettiv. </p>
<p>Il-Bulgarija u r-Rumanija jissodifaw ir-rekwiżit li tkun ekonomija
tas-suq li taħdem. L-issoktar tal-Bulgarija b'dan il-pass fit-triq lejn
ir-riforma tagħha u l-implimentazzjoni rigoruża tar-Rumanija
tal-programm tar-riforma strutturali tagħha għandhom jippermettulhom
biex iżommu iebes kontra l-pressjoni tal-kompetizzjoni u l-forżi
tas-suq fi ħdan fl-UE. </p>
<p>Iż-żewġ pajjiżi ssoktaw jagħmlu progress biex
jadottaw u jimplimentaw il-leġiżlazzjoni ta’ l-UE. Huma
avvanzati ħafna f’bosta oqsma. Madankollu, il-Kummissjoni identifikat
ukoll għadd ta’ oqsma fejn jinħtieġu iżjed sforzi.
L-awtoritajiet fiż-żewġ pajjiżi għandhom isegwu
b’mod rigoruż it-tħejjijiet tagħhom sabiex jiżguraw
il-benefiċċju sħiħ tas-sħubija
għaċ-ċittadini tagħhom. Hemm numru limitat ta’ lakuni
speċifiċi fit-tħejjijiet taż-żewġ pajjiżi li
jagħtu lok għal tħassib serju. Mingħajr azzjoni minnufih,
wisq probabbli li l-Bulgarija u r-Rumanija ma jkunux kapaċi jissodisfaw
l-obbligi tagħhom f'dawk l-oqsma speċifiċi sa l-1 ta' Jannar
2007. </p>
<p>Il-Kummissjoni ser tirrevedi l-qagħda s-sena li ġejja,
f’April/Mejju. Imbagħad hi tkun tista’ tirrakkomanda, jekk
meħtieġ, li tipposponi l-adeżjoni tal-Bulgarija u r-Romanija
għall-1 ta’ Jannar 2008 jekk ikun hemm riskju gravi li juri
biċ-ċar li wieħed minn dawn l-istati mhux ippreparat li
jissodisfa r-rekiwiżiti tas-sħubija sa’ Jannar 2007
f’għadd ta’ oqsma importanti. </p>
<p>Għal aktar tagħrif ara: <a
href="/rapid/pressReleasesAction.do?reference=MEMO/05/395&format=HTML&aged=0&language=EN&guiLanguage=en">MEMO/05/395</a>
and <a
href="/rapid/pressReleasesAction.do?reference=MEMO/05/396&format=HTML&aged=0&language=EN&guiLanguage=en">MEMO/05/396</a></p>
<p><a
href="http://ec.europa.eu/enlargement/index.htm">http://ec.europa.eu/enlargement/index.htm</a></p>

