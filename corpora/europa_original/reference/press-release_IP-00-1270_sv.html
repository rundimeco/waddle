					
<P><B>IP/00/1270</B>
<P>Bryssel den 8 november 2000
<H3>
<P><B>Livsmedelslagstiftning fr</B><B>ån jord till bord - Inr</B><B>ättande av en europeisk livsmedelsmyndighet</B></H3>
<P><I><B>Europeiska kommissionen har i dag antagit ett f</B></I><I><B>örslag till f</B></I><I><B>örordning om de grundl</B></I><I><B>äggande principerna och kraven vad g</B></I><I><B>äller livsmedelslagstiftning och om inr</B></I><I><B>ättande av en europeisk livsmedelsmyndighet. F</B></I><I><B>örordningen skall sedan antas av Europaparlamentet och r</B></I><I><B>ådet genom medbeslutandef</B></I><I><B>örfarandet. F</B></I><I><B>örslaget lades fram av David Byrne, kommissionens ledamot f</B></I><I><B>ör h</B></I><I><B>älsa och konsumentskydd, och Erkki Liikanen, kommissionens ledamot f</B></I><I><B>ör f</B></I><I><B>öretagsfr</B></I><I><B>ågor. Det </B></I><I><B>är en central del i kommissionens str</B></I><I><B>ävan efter en aktiv och fram</B></I><I><B>åtsyftande livsmedelspolitik som omfattar hela livsmedelskedjan fr</B></I><I><B>ån jord till bord. Det fr</B></I><I><B>ämsta syftet med f</B></I><I><B>örslaget </B></I><I><B>är att det skall ge en grundl</B></I><I><B>äggande garanti f</B></I><I><B>ör ett h</B></I><I><B>ögt skydd av m</B></I><I><B>änniskors liv samt f</B></I><I><B>ör en v</B></I><I><B>älfungerande inre marknad. F</B></I><I><B>örordningen kommer inte enbart att bidra till ett h</B></I><I><B>ögt konsumentskydd n</B></I><I><B>är det g</B></I><I><B>äller livsmedelss</B></I><I><B>äkerhet utan den skall ocks</B></I><I><B>å </B></I><I><B>återst</B></I><I><B>älla och uppr</B></I><I><B>ätth</B></I><I><B>ålla konsumenternas f</B></I><I><B>örtroende f</B></I><I><B>ör livsmedlen. F</B></I><I><B>ör att garantera Europeiska livsmedelsmyndighetens framg</B></I><I><B>ång beslutade kommissionen att myndigheten skall tilldelas n</B></I><I><B>ödv</B></I><I><B>ändig personal och andra resurser. Livsmedelsmyndigheten f</B></I><I><B>örv</B></I><I><B>äntas ha 250 anst</B></I><I><B>ällda och en budget p</B></I><I><B>å cirka 40 miljoner euro inom tre </B></I><I><B>år. D</B></I><I><B>ärefter kommer det att g</B></I><I><B>öras en </B></I><I><B>översyn </B></I><I><B>över det slutliga behovet av personal och budgetmedel f</B></I><I><B>ör att s</B></I><I><B>äkerst</B></I><I><B>älla att myndigheten har tillr</B></I><I><B>äckliga resurser f</B></I><I><B>ör sin verksamhet. Den prelimin</B></I><I><B>ära uppskattningen </B></I><I><B>är att det kommer att beh</B></I><I><B>övas 330 anst</B></I><I><B>ällda. Kommissionen kommer senare att l</B></I><I><B>ägga fram ett f</B></I><I><B>örslag om var livsmedelsmyndigheten skall placeras.</B></I>
<P>"Säkerheten är den viktigaste ingrediensen i våra livsmedel. I Europa måste vi kunna se till att livsmedlen är säkra för våra konsumenter. Avsikten med detta förslag till rättsakt är att åtgärda tidigare brister och att se till att livsmedelssäkerheten kommer högst upp på dagordningen. En oavhängig livsmedelslagstiftning och inrättandet av Europeiska livsmedelsmyndigheten är grunden för vår nya politik för livsmedelssäkerhet" sade David Byrne när han presenterade förslaget. 
<P>Byrne fortsatte med att understryka följande: "Vi måste återställa allmänhetens förtroende för livsmedelsindustrins och de offentliga myndigheternas möjligheter att se till att livsmedlen är säkra. Den nya livsmedelslagstiftningen innehåller de grundläggande principerna och kraven när det gäller saluföring av livsmedel och kontroll av att de livsmedel som tillhandahålls konsumenterna är säkra. I lagstiftningen behandlas också säkerheten hos foder, särskilt om de har en direkt eller indirekt verkan på livsmedelssäkerheten. En resursstark livsmedelsmyndighet kan stödja denna strategi genom att ge konsumenter, livsmedelsindustrin, medlemsstaterna, kommissionen och Europaparlamentet aktuella vetenskapliga råd av högsta klass. En central aspekt vad gäller livsmedelsmyndigheten är att den skall göra det möjligt att i ett tidigt skede upptäcka nya risker och att undvika vilseledande och motstridiga budskap till konsumenterna."
<P>Vid presentationen av lagstiftningen sade Erkki Liikanen följande: "Det är absolut nödvändigt och i konsumenternas och livsmedelsindustrins intresse att livsmedelsindustrin tillämpar högsta möjliga standarder. Livsmedelsindustrin i Europa sysselsätter över 2,6 miljoner personer och den årliga produktionen överskrider 600 miljarder euro. En livsmedelsindustri som tillämpar de bästa möjliga standarderna för livsmedelssäkerhet kommer att fortsätta växa, förbli konkurrenskraftig och höja sysselsättningen."
<P>I det förslag till förordning som läggs fram i dag ingår grundläggande principer och krav när det gäller saluföring av livsmedel och foder, vilka skall garantera säkra livsmedel. Dessutom inrättas en livsmedelsmyndighet, som kommer att vara avgörande för att man skall uppnå de nya målen i livsmedelslagstiftningen. I förordningen fastställs förfaranden för krishantering, utvidgas systemet för snabbt informationsutbyte, införs förfaranden för att förhindra saluföring av farliga livsmedel och åläggs företagen skyldighet att endast släppa ut säkra livsmedel och foder på marknaden. Denna integrerade och allomfattande strategi markerar ett nytt sätt att hantera frågor som gäller livsmedelssäkerhet. 
<P><B>Allm</B><B>änna principer och krav i livsmedelslagstiftningen</B>
<P>I förslaget fastställs gemensamma övergripande principer och krav för EU:s livsmedelslagstiftning, vilket ger ett mer enhetligt handlingssätt både på europeisk nivå och i medlemsstaterna. De ledande principer som lades fram i dag kommer att ligga som grund för framtida ändringar av den nuvarande livsmedelslagstiftningen eller eventuella nya förslag till livsmedelslagstiftning.
<P>De främsta bestämmelserna i lagen är följande:  
<UL><P><LI>Definition av begreppet "livsmedel":  Med livsmedel avses alla ämnen eller produkter som är avsedda att förtäras eller sannolikt kommer att förtäras av människor.
<P><LI>Fastställande av de allmänna principerna:  Livsmedelslagstiftningen skall syfta till att skydda människors liv, med beaktande av försiktighetsprincipen, tillvarata konsumenternas intressen, göra det möjligt att spåra livsmedel och foder och klart slå fast livsmedels- och foderföretagarnas och de offentliga myndigheternas skyldigheter.
<P><LI>Krav på säkra livsmedel och foder  Endast säkra livsmedel får släppas ut på marknaden och livsmedel skall anses vara farliga om de är potentiellt hälsovådliga, otjänliga som människoföda eller förorenade. På motsvarande sätt får inte heller foder släppas ut på marknaden eller ges åt livsmedelsproducerande djur om de inte uppfyller kraven för livsmedelssäkerhet. Livsmedels- och foderföretagare skall se till att denna princip efterlevs genom hela produktions- och distributionskedjan i det egna företaget.
</UL><P><B>Inr</B><B>ättandet av en europeisk livsmedelsmyndighet</B>
<P>Den europeiska livsmedelsmyndigheten kommer att förverkliga de allmänna principerna och kraven i livsmedelslagstiftningen och den kommer också att spela en nyckelroll när det gäller att förbättra hälsoskyddet och konsumenternas förtroende. Myndigheten kommer att utgöra en egen rättslig enhet, åtskild från gemenskapsinstitutionerna. Den har ett mycket brett uppdrag, och kan därför skapa sig en helhetssyn över livsmedelskedjan och ta fram ett enhetligt vetenskapligt underlag för politiska åtgärder och lagstiftning. Därför kommer livsmedelsmyndigheten att täcka in alla frågor som direkt eller indirekt påverkar livsmedelssäkerheten, djurens hälsa och välbefinnande, växtskydd samt nutrition. Den kommer också att avge vetenskapliga yttranden i alla frågor som rör genetiskt modifierade organismer.
<P>Myndigheten kommer att ha sex huvudfunktioner:
<UL><P>1) Avge oavhängiga vetenskapliga yttranden (på begäran av kommissionen, medlemsstaterna, nationella livsmedelsmyndigheter eller Europaparlamentet).
<P>2) Ge råd om tekniska livsmedelsfrågor, för att stödja politiska åtgärder och lagstiftning på områdena livsmedelssäkerhet och nutrition, och på områdena djurs hälsa och välbefinnande samt växtskydd.
<P>3) Samla in och analysera uppgifter om kostvanor, exponering, risker osv., för att övervaka livsmedelssäkerheten i EU.
</UL><P>4) Upptäcka nya risker.
<UL><P>5) Sköta den dagliga driften av systemet för snabbt informationsutbyte om livsmedel och foder.
<P>6) Informera allmänheten om alla frågor som faller inom dess område, vilket innebär att myndigheten har en tydlig kommunikativ profil.
</UL><P>Myndighetens huvudinriktning kommer att vara att ge oavhängiga vetenskapliga råd av hög kvalitet, samt att upprätta ett nätverk för samarbete med motsvarande myndigheter i medlemsstaterna. Myndigheten kommer att spela en viktig roll när det gäller att bedöma risker i samband med livsmedels- och foderhantering.
<UL><P><B>Organisationens struktur</B>
<UL><P><LI>Styrelse
</UL></UL><P>Myndigheten kommer att vara helt oavhängig, dess arbete kommer att vara öppet för insyn och den kommer att vara ansvarig inför demokratiska institutioner. Dess styrelse kommer att bestå av företrädare för medlemsstaterna, företrädare för kommissionen, företrädare utsedda av Europaparlamentet samt företrädare för berörda parter, såsom konsumenterna och industrin. Styrelsen kommer att utifrån kommissionens förslag utse en verkställande direktör för en femårig mandatperiod.
<UL><P><LI>Rådgivande grupp:
</UL><P>Myndigheten kommer att biträdas av en rådgivande grupp, bestående av femton företrädare från behöriga myndigheter i medlemsstaterna, t.ex. de nationella livsmedelsmyndigheterna.
<P>Vetenskapliga paneler
<P>De vetenskapliga panelerna kommer att bestå av oavhängiga experter, som utses av styrelsen efter en inbjudan att anmäla intresse. Följande paneler<sup><a name="file.tmp_Ref_1"><a href="#file.tmp_Foot_1">(1)</a></a></sup> kommer att inrättas:
<UL><P><LI>Panelen för livsmedelstillsatser, smakämnen, processhjälpmedel och material som kommer i kontakt med livsmedel.
<P><LI>Panelen för tillsatser och produkter eller substanser som används i foder.
<P><LI>Panelen för växtskyddsprodukter och restsubstanser av dem.
<P><LI>Panelen för genetiskt modifierade organismer.
<P><LI>Panelen för dietprodukter, nutrition och allergier.
<P><LI>Panelen för biologiska faror.
<P><LI>Panelen för föroreningar i livsmedelskedjan.
<P><LI>Panelen för djurs hälsa och välbefinnande.
</UL><P>En vetenskaplig kommitté kommer att ansvara för den allmänna samordning som krävs för att hålla de vetenskapliga yttrandena enhetliga. Kommittén kommer att bestå av ordförandena för de vetenskapliga panelerna samt sex oberoende experter som inte ingår i någon av panelerna.
<UL><P><LI>Personal och budget
</UL><P>Livsmedelsmyndigheten kommer att finansieras ur gemenskapens budget. När den är i full drift kan den, efter översynen, komma att ha runt 330 anställda, varav en betydande grupp interna experter. Resursbehovet kommer att ses över inom tre till fyra år, för att man, med erfarenhet av verksamheten, skall kunna fastställa behoven mer exakt. Enligt planerna skall ungefär 250 personer anställas vid myndigheten inom de tre närmaste åren, med en budget på cirka 40 miljoner euro. Myndigheten kommer till att börja med att finansieras ur gemenskapens budget, men man kommer också att undersöka möjligheten att finansiera en del av dess budget genom avgifter.
<UL><P><B>Motstridiga vetenskapliga yttranden</B>
</UL><P>Livsmedelsmyndigheten kommer att få i uppdrag att i ett tidigt skede upptäcka eventuella orsaker till konflikter mellan livsmedelsmyndighetens vetenskapliga yttranden och vetenskapliga yttranden som andra organ med motsvarande arbetsuppgifter har avgett. Det viktigaste sättet att lösa eventuella kommande konflikter kommer att vara att skapa och effektivt driva vetenskapliga nätverk. Om livsmedelsmyndigheten upptäcker en eventuell orsak till konflikt, skall den se till att alla får ta del av de relevanta vetenskapliga uppgifterna. Om ett nationellt vetenskapligt organ är en av parterna i konflikten, är livsmedelsmyndigheten och detta organ skyldiga att samarbeta, i samråd med den rådgivande gruppen, för att antingen lösa konflikten eller lägga fram ett gemensamt dokument som klargör de vetenskapliga frågor man är oense om.  
<UL><P><B>S</B><B>äkerst</B><B>ällande av oavh</B><B>ängighet</B>
</UL><P>Ledamöterna i styrelsen, den rådgivande gruppen och vetenskapsmännen i panelerna skall agera oavhängigt. Därför skall de årligen avge en skriftlig åtagandeförklaring och en intresseförklaring. Vid varje möte måste de uppge eventuella särskilda intressen som kan anses skada deras oavhängighet gentemot ärendena på dagordningen.
<UL><P><B>Aktiv analys och skapande av n</B><B>ätverk</B>
</UL><P>När det gäller att återupprätta konsumenternas förtroende kommer Europeiska livsmedelsmyndigheten att spela en aktiv roll vid insamling och analys av vetenskapliga och andra relevanta uppgifter, med vars hjälp man kan upptäcka och i ett tidigt skede varna för nya risker i livsmedelskedjan. Livsmedelsmyndigheten kommer att samordna insamlingen av exponeringsuppgifter från många olika övervakningsprogram. Den kommer att samarbeta med vetenskapliga institutioner i medlemsstaterna och med kommissionens gemensamma forskningscenter för att utnyttja den tillgängliga sakkunskapen på bästa möjliga sätt. Livsmedelsmyndigheten förväntas inrätta fullt integrerade nätverk med myndigheter, universitet och forskningsinstitut i medlemsstaterna. Den kommer att kunna beställa kortvariga vetenskapliga arbeten när detta behövs för att komplettera den vetenskapliga grunden för dess yttrande och att utlokalisera vissa av sina uppgifter. 
<UL><P><B>En s</B><B>ärskild roll inom kommunikation och </B><B>öppenhet</B>
</UL><P>Europeiska livsmedelsmyndigheten skall föra en aktiv dialog med allmänheten om sitt arbete och arbetsresultaten. Informationen skall vara objektiv, tillförlitlig och lätt att förstå för allmänheten.
<P>Livsmedelsmyndigheten skall offentliggöra yttranden som Vetenskapliga kommittén och de vetenskapliga panelerna har avgett, inbegripet också minoritetens yttranden, samt de årliga intresseförklaringar som avgetts i samband med ärenden som tagits upp på möten och i samband med vetenskapligt arbete. Styrelsen har möjlighet att hålla en del av sina möten offentligt och kan inbjuda företrädare för konsumenterna som observatörer till vissa av livsmedelsmyndighetens verksamheter. Den skall också garantera största möjliga tillgång till de handlingar den har. 
<UL><P><B>Krishantering: snabbt informationsutbyte och plan f</B><B>ör krishantering</B>
</UL><P>Kommissionen ansvarar även i fortsättningen för riskhanterings- och krisåtgärder som t.ex. förbud mot saluföring och uppställande av särskilda villkor för saluföring. Detta förslag omfattar alla livsmedel oberoende av typ eller ursprung. För närvarande finns det krisförfaranden inom veterinärområdet. På grundval av detta kan kommissionen på eget initiativ eller på begäran av en medlemsstat godkänna ett förbud när allvarliga hälsorisker föreligger. Inom färre än tio arbetsdagar skall åtgärder av detta slag ses över på nytt av den nyligen inrättade Kommittén för livsmedelssäkerhet och djurhälsa (fyra ständiga kommittéer kommer att slås ihop med den nya kommittén). 
<P>Det har föreslagits att Europeiska livsmedelsmyndigheten skall ansvara för den löpande verksamheten inom ett utvidgat system för snabbt informationsutbyte om livsmedel och foder, som medlemsstaterna, kommissionen och livsmedelsmyndigheten är delaktiga i. Det nya systemet för snabbt informationsutbyte kommer att omfatta hela livsmedelskedjan, och det är värt att notera att foder inbegripits i dess verksamhetsfält. Systemet grundar sig på livsmedels- och foderföretags skyldighet att meddela livsmedelsmyndigheten alla uppgifter om allvarliga direkta eller indirekta hälsorisker som livsmedel eller foder medför. Livsmedels- och foderföretag skall också genast informera sina nationella behöriga myndigheter om de upptäcker att en produkt utgör en allvarlig direkt eller indirekt hälsorisk. 
<P>Dessa uppgifter måste medlemsstaterna sända vidare till livsmedelsmyndigheten och dessutom meddela vilka åtgärder som har vidtagits för att begränsa saluföringen av produkten, oberoende om den har sitt ursprung i EU eller är importerad. Livsmedelsmyndigheten gör en bedömning av om produkten i fråga utgör en allvarlig hälsorisk och om så är fallet sänder den omedelbart denna information vidare till andra myndigheter i nätverket för snabbt informationsutbyte. Livsmedelsmyndigheten kommer att ha den vetenskapliga och tekniska sakkunskap som behövs för att kunna bedöma hur brådskande de anmälningar som mottagits genom detta system är och vilka hälsokonsekvenser de får. Livsmedelsmyndigheten kommer också att vid behov hjälpa till vid krishantering. Kommissionen kommer tillsammans med livsmedelsmyndigheten och medlemsstaterna att utarbeta en plan för hantering av kriser inom livsmedels- och foderområdet. I en nödsituation kommer kommissionen omedelbart inrätta en krisenhet, i vilken livsmedelsmyndigheten kommer att ingå för att bistå med nödvändiga vetenskapliga och tekniska yttranden. Krisenheten kommer att samla in och utvärdera alla relevanta uppgifter och fastställa olika möjligheter att förebygga, minska eller eliminera risken på ett effektivt och snabbt sätt. Krisenheten kommer också ansvara för åtgärder som vidtas för att informera allmänheten i kristider.
<P><B>Bakgrund</B>
<P>Vitboken om livsmedelssäkerhet, som offentliggjordes i januari i år, hade som mål att modernisera lagstiftningen och att göra bestämmelserna enhetliga och överskådliga, att förbättra kontrollerna "från jord till bord" och att förbättra systemet för vetenskapliga yttranden. Offentligt samråd om vitboken och Europaparlamentets och ministerrådets synpunkter bekräftade att inrättandet av en livsmedelsmyndighet med vetenskaplig och teknisk behörighet överlag anses vara det mest effektiva sättet att ta itu med det växande behovet av en politik som grundar sig på solida vetenskapliga fakta och behovet av att öka konsumenternas förtroende.
<UL><P><B>EU:s vetenskapliga yttranden</B>
</UL><P>Organisationen av de vetenskapliga yttranden som gemenskapslagstiftningen bygger på genomgick grundläggande förändringar första gången 1997 till följd av BSE-krisen. Grundprincipen för att separera riskbedömning och riskhantering framlades i kommissionens meddelande i april 1997 och genomfördes genom ett beslut i oktober 1997, som inrättade en vetenskaplig styrkommitté och åtta specialiserade vetenskapliga kommittéer. Vid samma tillfälle fastställdes principerna om oavhängighet, hög kompetens och öppenhet som grundläggande regler för verksamheten i dessa kommittéer. 
<P>Den praktiska erfarenhet som arbetet i kommittéerna gett under de senaste åren visar att det nuvarande systemet saknar kapacitet, vilket har lett till allvarliga förseningar både när det gäller att avge de yttranden som behövs för att man skall kunna fatta beslut om hantering av hälsorisker för konsumenter och om tillstånd för produkter, förfaranden och ämnen enligt gemenskapslagstiftningen. I vitboken om livsmedelssäkerhet fastställdes att särskilt bristen på intern vetenskaplig sakkunskap för att kunna förbereda den faktiska riskbedömning som kommittéledamöterna skall göra är ett hinder för att snabbt och effektivt kunna avge yttranden.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> De ers</B></SUP><SUP><B>ätter den nuvarande vetenskapliga styrkommitt</B></SUP><SUP><B>én och fem omr</B></SUP><SUP><B>ådesvisa vetenskapliga kommitt</B></SUP><SUP><B>éer.</B></SUP>
