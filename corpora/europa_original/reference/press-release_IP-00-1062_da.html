					
<P><B>IP/00/1062</B>
<P>Bruxelles, den 27. september 2000
<H3>
<P><B>Det f</B><B>ørste skridt mod et f</B><B>ællesskabsagentur for luftfartssikkerhed</B></H3>
<P><I><B>Europa-Kommissionen har i dag vedtaget et forordningsforslag, som g</B></I><I><B>år ud p</B></I><I><B>å at oprette et europ</B></I><I><B>æisk agentur for luftfartssikkerhed. "F</B></I><I><B>ællesskabet kommer endelig til at disponere over et middel, hvormed det kan f</B></I><I><B>øre en egentlig politik for luftfartssikkerhed", erkl</B></I><I><B>ærede Loyola de Palacio, n</B></I><I><B>æstformand med ansvar for transport og energi og tilf</B></I><I><B>øjede: "Oprettelsen af et agentur med bef</B></I><I><B>øjelser inden for luftfartssikkerhed et afg</B></I><I><B>ørende skridt for Europa. Det giver os mulighed for at sikre Europas borgere et af de h</B></I><I><B>øjeste sikkerhedsniveauer i verden, samtidig med at det s</B></I><I><B>ætter industrien i stand til at konkurrere p</B></I><I><B>å lige fod uden for Unionens gr</B></I><I><B>ænser".</B></I>
<P>Samtidig med at lufttrafikken vokser, stiller borgerne berettigede krav om bedre service med færre forsinkelser og mere rimelige priser. Men de ønsker også, at det højest mulige sikkerhedsniveau garanteres, og at væksten ikke påvirker miljøet. For bedre at kunne imødekomme disse krav har Europa-Kommissionen i dag besluttet at foreslå oprettelse af et europæisk agentur for luftfartssikkerhed, som skal opstille regler for den civile luftfarts sikkerhed og miljøvenlighed.
<P>Agentures opgaver:
<P>Agenturet skal bl.a.:
<UL><P><LI>bistå Fællesskabet i dets lovgivningsarbejde ved at udarbejde fælles standarder, som kan sikre det højeste sikkerhedsniveau
<P><LI>påse, at disse standarder anvendes ensartet i Europa, og at de nødvendige beskyttelsesforanstaltninger træffes
<P><LI>fremme deres udbredelse på verdensplan.
</UL><P>For at sikre, at de fælles standarder er uafhængige af enhver politisk indblanding, træffes agenturets afgørelsen af dets administrerende direktør, således som det allerede er tilfældet i de fleste industrilande, heriblandt USA. Agenturet udfører selv visse opgaver, når fælles optræden er mere effektiv end medlemsstaternes enkeltvise indsats. Det er f.eks. tilfældet, når det gælder udstedelse af certifikater for flymateriel. Det kan desuden bistå Kommissionen med at overvåge, at de fælles regler anvendes korrekt.
<P>Hvad luftfartøjers miljøvenlighed angår, bliver agenturets opgave at fremme harmoniseringen af tekniske regler, og ikke mindst at sikre deres ensartede anvendelse. Selv om Fællesskabet faktisk allerede har indført beskyttelsesniveauer i forbindelse med støj- og gasemissioner på grundlag af internationale standarder, er der stadig talrige uoverensstemmelser med hensyn til fortolkningen af de fælles krav, og det påvirker den frie bevægelighed for flymateriel.
<P>Endvidere skal agenturet yde Kommissionen teknisk bistand i forbindelse med forhandlinger med tredjelandes luftfartsmyndigheder og med internationale organisationer, som har kompetence på dette område. Endelig skal det bistå Fællesskabet og dets medlemsstater i deres udviklingssamarbejde med tredjelande.
<P><B>Indflydelse p</B><B>å harmoniseringen:</B>
<P>Den fælles ordning vil gøre det lettere for flyindustrien at drive sin virksomhed i Europa: man vil kun behøve et enkelt certifikat for at kunne afsætte sine produkter på hele det europæiske marked. Adgangen til markederne i tredjelande bliver gjort lettere ved hjælp af harmoniseringsaftaler og aftaler om gensidig anerkendelse af certificering. Alle europæiske lande, som er knyttet til Fællesskabet ved hjælp af aftaler, der forpligter dem til at anvende Fællesskabets bestemmelser på dette områder, bliver således inddraget i agenturets arbejde, det drejer sig på nuværende tidspunkt om Norge, Island og Schweiz og senere også alle ansøgerlandene.
<P>Denne styrkelse af personers og tjenesteydelsers frie bevægelighed på det indre marked og i tredjelande vil desuden skabe mulighed for at udvikle samarbejde og partnerskaber mellem europæerne og deres partnere i andre lande.
