					
<P><B>ip/00/1024</B>
<P>Brussel, 20 september 2000
<H3>
<P><B>De Commissie rondt haar herziening van de regionale steun in de Gemeenschap succesvol af met de goedkeuring van de regionale-steunkaarten voor Itali</B><B>ë en Belgi</B><B>ë</B></H3>
<P><I><B>De Commissie heeft vandaag haar goedkeuring gehecht aan de regionale-steunkaarten van Belgi</B></I><I><B>ë en Itali</B></I><I><B>ë voor het tijdvak 2000 tot 2006. Met die twee goedkeuringen be</B></I><I><B>ëindigt de Commissie haar herziening van de steungebieden in de Gemeenschap. De oefening werd op gang gebracht in 1998 en was gericht op een striktere controle op de regionale steun in de lidstaten welke veruit de belangrijkste categorie staatssteun in de Gemeenschap vormt. Ingevolge de herziening kwamen de lidstaten overeen om de regionale steun toe te spitsen op die gebieden die te kampen hebben met de grootste nadelen, en om de steunniveaus in de gehele Unie aanzienlijk af te bouwen. De voor concurrentie bevoegde commissaris Mario Monti uitte zijn tevredenheid over de besluiten van vandaag: "Ik ben zeer verheugd over de afsluiting van de oefening. Ik ben mij ervan bewust dat de herziening sommige nationale autoriteiten voor moeilijke keuzes heeft geplaatst. Niettemin wens ik te benadrukken dat de samenwerking met de nationale en de regionale autoriteiten tijdens deze gevoelige oefening uitstekend was. Daardoor heeft de Commissie de regionale-steunkaarten beter op de doelstellingen kunnen afstemmen. Dit zal de doelmatigheid van de regionale steunmaatregelen verbeteren en het vervalsend effect ervan op de mededinging en het handelsverkeer in de Unie tot een minimum beperken".</B></I>
<P>Eind 1997 keurde de Commissie nieuwe richtsnoeren inzake regionale steunmaatregelen in de Gemeenschap goed. Tussen 1996 en 1998 kenden de lidstaten 18,8 miljard € regionale steun toe. Dit vertegenwoordigt 57,6 % van alle staatssteun die in de Unie aan de secundaire en tertiaire sector wordt verleend. De Commissie had in de loop van de tijd een proliferatie van de regionale steunmaatregelen in de gehele Gemeenschap vastgesteld alsook een geleidelijke toename van het bevolkingsbereik van de regio's die voor regionale steun in aanmerking komen.
<P>Met de richtsnoeren inzake regionale steunmaatregelen van 1997 wenste de Commissie de controle op deze belangrijke categorie staatssteun aan te scherpen. De nieuwe richtsnoeren consolideerden de criteria welke worden gebruikt bij de toetsing van de verenigbaarheid van de regionale steunmaatregelen van de lidstaten. De richtsnoeren bevatten tevens regels inzake de afbakening van regio's die in aanmerking komen voor regionale steun op grond van artikel 87, lid 3, onder a) en c) van het EG-Verdrag. 
<P>Regio's in de zin van artikel 87, lid 3, onder a) zijn gedefinieerd als streken waarin de levensstandaard abnormaal laag is of waar een ernstig gebrek aan werkgelegenheid heerst. Regio's in de zin van artikel 87, lid 3, onder c) zijn probleemgebieden die worden afgebakend op grond van (nationale) indicatoren en die door de lidstaten worden voorgedragen.
<P>Begin 1998 stelde de Commissie de lidstaten in kennis van de nieuwe richtsnoeren en nodigde hen uit hun bestaande regionale-steunstelsels tegen het jaar 2000 in overeenstemming te brengen met de nieuwe voorschriften. De herziening van de regionale-steunkaarten in elk van de 15 lidstaten was van cruciaal belang. De moeilijkheid daarbij werd verscherpt doordat de Commissie deze gelegenheid wenste aan te grijpen om het bereik van de regionale-steunkaarten in de Gemeenschap aanzienlijk in te krimpen.
<P>De huidige goedkeuring van de kaarten van Italië en België rondt deze moeilijke en politiek gevoelige oefening succesvol af. De Commissie is van mening dat de hoofddoelstellingen zijn bereikt. Alle kaarten zijn vastgesteld op grond van een transparante en objectieve methode waarbij een gelijke behandeling van alle 15 lidstaten werd gegarandeerd. Tegelijkertijd is de Commissie erin geslaagd om, het bevolkingsbereik van de regionale-steunkaarten met de hulp van de lidstaten aanzienlijk af te bouwen van 47,3 % tot 43,7 % van de bevolking van de Gemeenschap. Een strikte toepassing van de selectiecriteria hebben geleid tot een engere afbakening van de steunregio's. Dit moet de lidstaten in staat stellen hun regionale steun toe te spitsen op de regio's die te lijden hebben onder de zwaarste economische problemen. De Commissie is ervan overtuigd dat een hogere concentratiegraad de stimulans die van de regionale steunverlening uitgaat, zal verhogen waardoor de algemene doelmatigheid ervan zal toenemen.
<P>De Commissie heeft tezelfdertijd de steunintensiteitsplafonds die van toepassing zijn in gebieden die voor regionale steun in aanmerking komen, verminderd. In de richtsnoeren van 1997 is bepaald dat de steunintensiteitsplafonds in de meest achtergebleven gebieden (de zogenaamde regio's van artikel 87, lid 3, onder a)) na belasting hoogstens 50 % mogen bedragen (voorheen 75 %). Voor de andere gebieden die voor regionale steun in aanmerking komen (de regio's van artikel 87, lid 3, onder c)) bedraagt dat plafond na belasting 20 % (voorheen 30 %). De Commissie was in veel gevallen in staat de lidstaten ervan te overtuigen om steunintensiteitsplafonds vast te stellen die een stuk onder deze maxima bleven. Dientengevolge is het gemiddelde steunintensiteitsplafond in de periode 2000 tot 2006 beperkt tot 39 % in regio's in de zin van artikel 87, lid 3, onder a), en tot slechts 17 % in regio's in de zin van artikel 87, lid 3, onder c).
<P>De Commissie aanvaardt bij de beschikkingen die vandaag zijn vastgesteld, de kaarten met de regio's in de zin van artikel 87, lid 3, onder c) die de Belgische en de Italiaanse autoriteiten in december 1999 hadden ingediend (de Italiaanse kaart met de regio's in de zin van artikel 87, lid 3, onder a) die de meest achtergebleven regio's in Zuit-Italië bevat, was reeds door de Commissie goedgekeurd op 1 maart 2000). De goedkeuring van de twee kaarten zal de Belgische en de Italiaanse autoriteiten in staat stellen investeringssteun te verlenen aan grote ondernemingen en KMO's die gevestigd zijn in de in aanmerking komende gebieden.
<P>De Belgische en de Italiaanse kaarten met de regio's in de zin van artikel 87, lid 3, onder c) volgen de algemene trend naar een geografische concentratie en lagere steunplafonds. Het bereik van de gebieden van artikel 87, lid 3, onder c) werd beperkt van 35 % tot 30,9 % in België en van 14,7 % tot 10 % voor Italië. Tevens werden in beide landen de steunintensiteitsplafonds aanzienlijk verlaagd tot een gemiddelde intensiteit van 15,6 % in België en 10 % in Italië.
