					<p align="right"><b>IP/05/1189</b></p>
<p align="right">Brussels, 27 September 2005</p>
<h1>
<a name="Heading4"></a><b>Regolazzjoni aħjar:  Il-Kummissjoni
biħsiebha </b><b>tirtira terz mill-proposti
eżaminati</b></h1>
<p><b><i>Illum, il-Kummissjoni pproduċiet aktar riżultati
mill-inizjattiva tagħha għal regolazzjoni aħjar. Wara li
eżaminat 183 proposta għal-liġijiet ta’ l-UE li kienu
għadhom quddiem il-Parlament Ewropew u l-Kunsill, il-Kummissjoni
ddeċidiet li tħabbar li se tirtira aktar minn terz minnhom (68). Xi
proposti minnhom huma inkonsistenti ma’ l-għanijiet tal-Partenarjat
il-ġdid għat-Tkabbir Ekonomiku u l-Impjiegi (Liżbona) jew inkella
ma jilħqux l-istandards għar-regolazzjoni aħjar. Oħrajn
mhumiex qed jimxu ‘l quddiem fil-proċess leġiżlattiv, jew
inkella huma sempliċment skaduti. Id-deċiżjoni ta’ llum
hija biss parti mill-inizjattiva usa’ tal-Kummissjoni biex tnaqqas
il-burokrazija u r-regolazzjoni żejda. Dan l-eżerċizzju huwa pass
‘il quddiem fil-mod kif il-Kummissjoni tfittex li tiżgura li
l-kwalità tal-leġiżlazzjoni fl-Ewropa tippromwovi
l-għanijiet tal-Partenarjat għat-Tkabbir Ekonomiku u l-Impjiegi.
Bħala l-pass li jmiss, il-Kummissjoni se tressaq proposti li se jkollhom
effett kbir u wiesa' sabiex tiġi ssimplifikata l-leġiżlazzjoni
eżistenti ta’ l-UE f’Ottubru. Għal aktar dettalji ara <a
href="/rapid/pressReleasesAction.do?reference=MEMO/05/340&format=HTML&aged=0&language=EN&guiLanguage=fr">MEMO/05/340</a>.</i></b></p>
<p>Il-President tal-Kummissjoni Ewropea José Manuel Barroso qal: 
<i>“Din l-inizjattiva turi li l-Kummissjoni hija impenjata sew li
tipproduċi leġiżlazzjoni aħjar. Ħarisna lejn kull ma
kellna fuq il-mejda u neħħejna dak li ma kellniex bżonn u dak li
l-Kunsill u l-Parlament ma kienu qatt se jaqblu dwaru. Dan ifisser li
nistgħu nikkonċentraw l-isforzi tagħna fuq li nkabbru l-ġid
fl-Ewropa u li nagħmlu l-Ewropa post aħjar fejn wieħed jista'
jgħix u jaħdem. Iżda għad fadal ħafna xogħol, u
għalhekk imiss li nħarsu lejn il-liġijiet li diġà
qegħdin fis-seħħ sabiex nagħmluhom aktar sempliċi u
effettivi.</i></p>
<p>Il-Viċi President Günter Verheugen żied : <i>“Dan
għadu biss il-bidu. Irridu naffrontaw, fuq kull front, il-burokrazija u
r-regolazzjoni żejda. Din se taħdem biss jekk l-Istati Memberi
jagħtu sehemhom ukoll. Dan l-eżerċizzju definittivament mhuwiex
għal anqas Ewropa, iżda għal Ewropa aħjar. Ir-regolazzjoni
ta’ l-EU tagħmel sens meta żżid il-valur – iżda
fejn mhux hekk, inneħħuha. </i></p>
<p>Il-Kummissjoni eżaminat il-proposti tal-Kummissjoni kollha ta’
qabel l-1 ta’ Jannar 2004 li kineu għadhom quddiem il-Kunsill u
l-Parlament. Dan fisser li nflew 183 proposta skond sett ta’ kriterji.
Kienu ser jikkontribwixxu għall-kompetittività? Kienu se jtejbu
r-regolazzjoni? Kien se jkun hemm ċans realistiku li jiġu addottati
kieku tħallew fuq il-mejda ? Kienu saru obsoleti?</p>
<p>Minn dawn il-183 proposta, madwar 100 huma tassew inizjattivi
leġiżlattivi ġodda, filwaqt li l-bqija huma dwar obbligi
internazzjonali, deċiżjonijiet amministrattivi, addattament tekniku u,
f’xi każi, il-kodifikazzjoni u s-simplifikazzjoni tal-liġijiet
ta’ l-UE. </p>
<p><b>68 proposta se jiġu rtirati </b></p>
<p>Dawn ma nstabux konsistenti ma' l-għanijiet ta' Liżbona jew
mal-kriterji ta’ regolazzjoni aħjar, x’aktarx li ma kinux se
jimxu aktar ‘il quddiem fil-proċess leġiżlattiv, jew
inkella kienu skadew minħabba raġunijiet oġġettivi.
<br><br>Eżempji:<br> <br>arranġamenti speċjali tat-taxxa
għad-diżil professjonali<br>promozzjoni tal-bejgħ fis-Suq
Intern<br>tikettar ta’ ikel<br>projbizzjoni għal-loris u t-trakkijiet
fi tmiem il-ġimgħa<br></p>
<p>Għal <b>ħames proposti</b> minnhom, il-Kummissjoni se
tippreżenta analiżi ta’ l-impatt ekonomiku  li l-Kummissjoni
ddeċidiet li żżomm.</p>
<p>Eżempji:</p>
<p></p>
<p>It-trasport ta' l-iskart</p>
<p>Il-firma ta’ konvenzjoni dwar tagħmir mobbli fuq il-mezzi ta'
l-ajru</p>
<p>Il-VAT u l-kooperazzjoni amministrattiva għall-aġenziji ta’
l-ivvjaġġar</p>
<p></p>
<p><b>Il-109 proposta li baqa’</b> se jinżammu. Iżidu l-valur
Ewropew u jinkludi proposti pro-Liżbona, per eżempju il-proposti
ta’ kodifikazzjoni għal regolazzjoni aħjar, jew inkella huma
proposti purament tekniċi, eż. ta’ natura amministrattiva. </p>
<p>L-eżami li sar wassal ukoll il-Kummissjoni biex tikkonkludi li l-aspetti
tal-<b>proposta dwar ir-radjazzjonijiet ottiċi</b> marbuta ma’
l-esponiment tal-ħaddiema għad-dawl tax-xemx għandhom
jitħassru.</p>
<p>F’dak li għandu x’jaqsam <b>mal-proposta dwar
ir-radjazzjonijiet ottiċi</b>, l-eżami wassal lill-Kummissjoni biex
tikkonkludi li l-aspetti marbuta ma’ l-esponiment tal-ħaddiema
għad-dawl tax-xemx għandhom jitħassru.</p>
<p>Fir-rigward tal-proposta dwar il-ħaddiema temporanji, il-Kummissjoni se
tqis il-proposta mill-ġdid fid-dawl tad-diskussjonijiet ġejjiena dwar
proposti oħra.</p>
<p>L-irtirar ta' proposti pendenti, f'xi każi, ser iseħħ
fil-qafas ta’ reviżjoni komplessiva tal-politika varja jew
bil-ħsieb li jerġgħu jiġu kkunsidrati l-proposti fi-dawl
ta’ lementi politiċi ġodda u evalkwazzjoni komprensiva ta’
l-impatt.</p>
<p><b>Il-passi li jmiss</b><br>L-isforzi tal-Kummissjoni għal regolazzjoni
aħjar issa ser jagħfsu fuq it-tħaffif u l-aġġornament
tal-<i>corpus </i>ta’ 80,000 paġna tal-leġiżlazzjoni
ta’ l-UE. Il-Kummissjoni se tniedi fażi ġdida inkluż
programm ta’ ħidma għal Ottubru 2005. Il-Kummissjoni staqsiet
lil-Istati Membri, in-negozji u ċ-ċittadini biex jgħidulha fejn
jistgħu jinqatgħu  l-burkorazija u r-regolazzjoni żejda.
Konsultazzjoni bl-internet dwar dan se tkompli għaddejja sa tmiem
Diċembru fuq:</p>
<p><a
href="http://ec.europa.eu/yourvoice/forms/dispatch?form=418&lang=EN">http://ec.europa.eu/yourvoice/forms/dispatch?form=418&amp;lang=EN</a></p>
<p>Il-Kummissjoni ma tistax tasal weħidha għal regolazzjoni
aħjar. Huwa għalhekk li l-Istati Membri se jippreżentaw
l-inizjattivi tagħhom li jippromwovu r-Regolazzjoni Aħjar sal-15
ta’ Ottubru, kif meħtieġ mill-“Programmi ta’
Liżbona għar-Riforma Nazzjonali”.<br>Il-Komunikazzjoni
tal-Kummissjoni u l-lista sħiħa ta’ proposti li għandhom
jiġu rtirati tista’ tinkiseb minn:</p>
<p><a
href="http://ec.europa.eu/enterprise/regulation/better_regulation/index_en.htm">http://ec.europa.eu/enterprise/regulation/better_regulation/index_en.htm</a></p>

