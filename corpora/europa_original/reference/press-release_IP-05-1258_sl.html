					<p align="right"><b>IP/05/1258</b></p>
<p align="right">Bruselj, 12. oktobra 2005</p>
<h1>
<a name="Heading4"></a><b>O pristaniških sprejemnih zmogljivostih
za preprečevanje onesnaževanja morja: Evropska komisija poslala
obrazložena mnenja sedmim državam članicam</b></h1>
<p><b><i>Komisija je danes poslala obrazložena mnenja – zadnji korak
pred vložitvijo uradne pritožbe na Sodišču – Belgiji,
Finski, Franciji, Irski, Italiji, Portugalski in Sloveniji zaradi
neupoštevanja pravnih aktov EU o izboljšanju razpoložljivosti in
uporabe pristaniških zmogljivostih za sprejem ladijskih odpadkov in
ostankov tovora. </i></b></p>
<p>Komisija se je odločila, da bo poslala obrazložena mnenja sedmim
državam članicam zaradi neprimernega izvajanja
Direktive<sup><b><a name="fnB1" href="#fn1">[1]</a></b></sup> , sprejete leta
2000. Namen Direktive je zmanjšati izpuste ladijskih odpadkov in ostankov
tovora v morje z ladij, ki uporabljajo pristanišča EU. Direktiva
predvideva razpoložljivost in uporabo pristaniških zmogljivosti za
sprejemanje in obdelavo odpadkov in ostankov ter s tem izboljšanje varstva
morskega okolja.</p>
<p>Direktiva med drugim določa, da morajo države članice
sestaviti, odobriti in izvajati načrte za sprejemanje in obdelavo odpadkov
za vsa svoja pristanišča, vključno z ribiškimi
pristanišči in marinami. Ti načrti so ključni za
zagotovitev, da pristaniške zmogljivosti zadoščajo potrebam
ladij, ki običajno uporabljajo pristanišča, da njihovo delovanje
ne povzroča neupravičenih zamud ladij in da se uporabljajo jasne in
nediskriminatorne pristojbine.  </p>
<p>Države članice bi morale vzpostaviti načrte za sprejem in
obdelavo odpadkov za vsa svoja pristanišča do 27. decembra 2002.</p>
<hr><p><sup><b><a name="fn1" href="#fnB1">[1]</a></b></sup> 	Direktiva 2000/59/ES
Evropskega parlamenta in Sveta z dne 27. novembra 2000 o pristaniških
zmogljivostih za sprejem ladijskih odpadkov in ostankov tovora (UL L 332,
28.12.2000, str. 81).</p>


