					
<P><B>IP/00/233</B>
<P>Bruxelles, den 8. marts 2000
<H3>
<P><B>Kommissionen sl</B><B>år til lyd for at der stilles radiofrekvenser nok til r</B><B>ådighed til at sikre v</B><B>ækstmulighederne for mobiltelefoner af tredje generation og for satellitnavigation</B></H3>
<P><I><B>Europa-Kommissionen appellerer til EU's medlemsstater om at forhandle sig frem til ekstra radiospektrum nok s</B></I><I><B>å der bliver mulighed for fortsat v</B></I><I><B>ækst inden for mobiltelefoni af tredje generation, og til at skaffe adgang til radiofrekvenser til Europas eget satellitbaserede navigationssystem, Galileo, s</B></I><I><B>å det kan udvikles hurtigt og omkostningseffektivt. Til maj m</B></I><I><B>ødes nemlig deltagere fra hele verden, herunder EU's medlemsstater, i Istanbul til en m</B></I><I><B>åneds forhandlinger. Kommissionen er bange for at fremv</B></I><I><B>æksten af mobiltelefoni af tredje generation og springet til et mobilt Internet vil blive st</B></I><I><B>ækket hvis ikke der st</B></I><I><B>år radiofrekvenser nok til r</B></I><I><B>ådighed. Det bliver helt afg</B></I><I><B>ørende at Europas kan udnytte sin f</B></I><I><B>ørerstilling inden for mobiltelefoni til at fastholde sit forspring i konkurrencen n</B></I><I><B>år man kan g</B></I><I><B>å p</B></I><I><B>å Internettet fra mobiltelefoner. Sagen dukker frem netop i opl</B></I><I><B>øbet til topm</B></I><I><B>ødet i Lissabon om fjorten dage, hvor Kommissionen h</B></I><I><B>åber p</B></I><I><B>å at EU's stats- og regeringschefer vil tilslutte sig eEurope-initiativet, som skal fremme Europas overgang til den digitale </B></I><I><B>økonomi.</B></I>
<P>Erkki Liikanen, EU-kommissær for virksomhedspolitik og informationssamfund, sagde: "Forhandlingerne i Istanbul byder Europa på en enestående chance for indtage en ledende stilling i informationssamfundet. Magter vi ikke at sikre at der står radiospektrum nok til rådighed til mobiltelefoner af tredje generation, står vi med et alvorligt handicap når Internettet skal tage springet fra computerskærm til små bærbare, mobile apparater. Det bliver et tab for Europa, for det er netop inden for mobil telekommunikation at EU's har sit store teknologiske forspring. Også Europas eget satellitbaserede navigationssystem, Galileo, har behov for at råde over spektrum nok hvis det skal udvikle sig hurtigt og omkostningseffektivt."
<P>Kommissionens standpunkter klarlægges i den meddelelse som blev vedtaget i dag om EU's prioriteter og mål på den verdensomspændende radiokommunikationskonference WRC-2000, som finder sted fra 8. maj til 2. juni 2000 i Istanbul. I meddelelsen opfordres Europa-Parlamentet og Rådet til at appellere til medlemsstaternes delegerede på konferencen om at tage behørigt hensyn til EU's politiske mål under forhandlingerne og om at bakke aktivt op om de europæiske forslag som Den Europæiske Konference af Post- og Teleadministrationer (CEPT) har vedtaget som forberedelse til Istanbul-mødet, herunder, især for så vidt angår mobilkommunikation af tredje generation / UMTS og Europas satellitbaserede radionavigationssystem, Galileo.
<P><B>Dagsordenspunkter for WRC-2000 med relevans for EU's politik</B>
<P>Flere af punkterne på WRC-2000's dagsorden har relevans for EU. Europa bygger videre på sin verdenssucces med GSM og forbereder sig på at indføre <B>en tredje generation af mobilkommunikationssystemer</B>. EU har følgende hovedmål for forhandlingerne på WRC-2000:
<UL><P><LI>Det skal sikres at der er radiospektrum nok til rådighed mellem 2005 og 2010 til at tredjegenerationssystemerne for mobilkommunikation kan fortsætte deres vækst.
<P><LI>Brugen af radiospektrum til mobilkommunikation af tredje generation skal harmoniseres på verdensplan for at sikre at mobiltelefoner bliver billigere, og at tjenester og terminaler kan benyttes ved global roaming.
</UL><P>Hvad angår satellitbaseret radionavigation, har EU lanceret det såkaldte <B>Galileo</B>-projekt. Det er et nyt satellitbaseret radionavigationssystem under civil kontrol som skal være driftsmæssigt uafhængigt af, men kompatibelt med eksisterende radionavigationssystemer som det amerikanske GPS og det russiske Glonass. Transport- og energikommissær Loyola de Palacio sagde: "Galileo vil bl.a. effektivisere udnyttelsen af transportinfrastrukturen, øge sikkerheden og mindske miljøforureningen; det vil få positiv betydning for informations- og kommunikationsindustrien, herunder navnlig lokalitetsbaserede tjenester, og det vil bidrage til øget beskæftigelse i EU."
<P>Derfor har EU sat sig følgende hovedmål for Galileo på WRC-2000:
<UL><P><LI>At skaffe adgang til radiospektrum for satellitbaseret radionavigation og at sikre interferensfri anvendelse hvis der bliver tale om frekvensdeling.
<P><LI>At sikre rådighed over ekstra radiospektrum så Galileo kan gennemføres i tide og omkostningseffektivt.
</UL><P>De andre dagsordenspunkter på WRC-2000 som har relevans for EU, omfatter behov for radiospektrum til bl.a. <B>satellitsending af radio/tv</B>, <B>satellitbaserede internettjenester</B> og <B>tr</B><B>ådl</B><B>øse multimedietjenester i lokalnettet</B>.
<P><B>Styrkelse af Europas position p</B><B>å WRC-2000</B>
<P>For at styrke Europas position på WRC-2000 skal der samordnes på europæisk plan og mellem regioner. Selvom EU's medlemsstater forhandler hver for sig på WRC, samordner de deres standpunkter inden for rammerne af CEPT. Denne samordning kræver løbende afvejning mellem interesser, f.eks. mellem jord- og satellitbaserede industrier eller mellem forretningsmæssige og almennyttige tjenester som luftfart og sikkerhed og forsvar. Også mellem regioner skal der samordnes, for de 190 forhandlingsparter på WRC-2000 prioriterer ikke alle anvendelsen af radiokommunikation på samme måde.
<P>Efter godkendelsen af Kommissionens meddelelse bør medlemsstaternes delegationer til WRC-2000 derfor have klare politiske instrukser om de EU-mål der bør nås under forhandlingerne. Europa-Parlamentet og Rådet opfordres derfor til:
<UL><P><LI>at tilslutte sig de politiske mål for forhandlingerne på WRC-2000 i forbindelse med EU's politik for telekommunikation, radio/tv-sending, transport samt forskning og udvikling
<P><LI>at tilslutte sig de europæiske forslag som CEPT har udarbejdet på ovennævnte områder
<P><LI>at appellere til medlemsstaterne om tydeligt og aktivt at bakke op om disse forslag ved at underskrive dem og, når de oprindelige forslag må tilpasses under forhandlingerne, at afstemme deres standpunkter med hinanden
<P><LI>at appellere til medlemsstaterne om under hele WRC-2000 at tage behørigt hensyn til EU's politiske mål som de er beskrevet i Kommissionens meddelelse.
</UL><P>Kommissionen agter på grundlag af EU's politiske mål at drøfte de europæiske forslag, især forslagene om mobilkommunikation af tredje generation og Galileo, med Unionens handelspartnere for at nærme standpunkterne yderligere til hinanden inden konferencen.
