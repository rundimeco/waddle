					
<P><B>IP/00/1367</B>
<P>Bryssel den 29 november 2000
<H3>
<P><B>Kommissionsledamoten Solbes l</B><B>ägger fram rapporten "Ekonomin i EU: </B><B>översikt f</B><B>ör </B><B>år 2000"</B></H3>
<P><I><B>Med tanke p</B></I><I><B>å att EU:s ekonomi </B></I><I><B>är p</B></I><I><B>å v</B></I><I><B>äg in i en period av radikal omvandling </B></I><I><B>är det </B></I><I><B>övergripande temat f</B></I><I><B>ör "Ekonomin i EU: </B></I><I><B>översikt f</B></I><I><B>ör </B></I><I><B>år </B></I><I><B>2000"</B></I><I><B> i </B></I><I><B>år den ekonomiska tillv</B></I><I><B>äxtens h</B></I><I><B>ållbarhet p</B></I><I><B>å medell</B></I><I><B>ång sikt. P</B></I><I><B>å grundval av kommissionens h</B></I><I><B>östprognos som offentliggjordes i f</B></I><I><B>örra veckan g</B></I><I><B>örs i </B></I><I><B>översikten en f</B></I><I><B>ördjupad analys av utsikterna och de ekonomisk-politiska utmaningarna f</B></I><I><B>ör EU:s ekonomi i allm</B></I><I><B>änhet och euroomr</B></I><I><B>ådet i synnerhet. Dessutom analyseras fyra huvudomr</B></I><I><B>åden som de politiska beslutsfattarna i tid m</B></I><I><B>åste ta st</B></I><I><B>ällning till: i) varaktigheten i den ekonomiska uppg</B></I><I><B>ången i euroomr</B></I><I><B>ådet; ii) effekten av den "nya ekonomin" p</B></I><I><B>å den europeiska ekonomin; iii) f</B></I><I><B>örh</B></I><I><B>ållandet mellan den ekonomiska tillv</B></I><I><B>äxten och den milj</B></I><I><B>öm</B></I><I><B>ässiga h</B></I><I><B>ållbarheten; samt iv) den reala konvergensen och de mindre utvecklade regionernas i EU upph</B></I><I><B>ämtning. </B></I>
<P>När Pedro Solbes, ledamot av kommissionen, lade fram den rapport som generaldirektoratet för ekonomiska och finansiella frågor utarbetat framhöll han att den ekonomiska situationen i EU är den bästa på ett årtionde. Även om högre oljepriser antagligen kommer att dämpa tillväxten något förväntas ekonomin fortsätta att växa med relativt snabba 3 procent per år de kommande åren. Solbes menade att den ekonomiska politiken i denna miljö bör inriktas på att uppnå en långvarig och jämn ekonomisk tillväxt som drivs av inhemska faktorer. Detta är nödvändigt för att uppnå hög sysselsättning på medellång sikt, få ned arbetslösheten till en godtagbar nivå och, från ett globalt perspektiv, bidra till en justering av de ojämna globala efterfrågemönstren. Han betonade vidare att det kommer att vara viktigt att föra en politik som syftar till att öka produktionskapaciteten i EU:s ekonomi så att utbudet kan fortsätta att hålla jämna steg med en varaktig och på inhemska faktorer baserad efterfrågan. Även om "den nya ekonomin" bör bidra till att detta mål uppfylls är det av avgörande betydelse att arbetskraften utnyttjas bättre och att investeringarna ökar. Solbes konstaterade att ju bättre EU lyckas med att åstadkomma varaktig och hög ekonomisk tillväxt, desto lättare kommer det att vara att klara av utmaningarna med miljömässig hållbarhet och real konvergens. 
<P><B>Gynnsamma f</B><B>örh</B><B>ållanden f</B><B>ör varaktig och h</B><B>ög tillv</B><B>äxt i euroomr</B><B>ådet</B>
<P>"Ekonomin i EU: översikt för år 2000" är baserad på kommissionens prognos från hösten 2000 som offentliggjordes i förra veckan och som visade att den ekonomiska tillväxten kommer att förbli stark år 2000 och därefter. Euroområdets ekonomi har gått in i en ny fas med kraftig tillväxt och det finns förutsättningar att den årliga reala BNP-tillväxten i euroområdet kan bli omkring 3 procent under de kommande två åren. 
<P>Uppgången kommer att förbli kraftig eftersom sysselsättningsutsikterna är goda och framtidsoptimismen stor samtidigt som den yttre miljön också bidrar. Den underliggande inflationen har förblivit låg, vilket återspeglar både fortsatt återhållsamhet med löneökningarna och bättre fungerande produkt- och tjänstemarknader. Under de senaste åren har den inhemska efterfrågan varit den viktigaste drivkraften bakom den ekonomiska tillväxten och det är av största vikt att den fortsätter att vara stark om tillväxten skall bli varaktig och icke-inflationsdrivande.
<P>I "Översikt för år 2000" analyseras tre hot som skulle kunna utgöra ett hinder för en varaktig ekonomisk tillväxt i euroområdet under de kommande och därpå följande åren: högre oljepriser; globala ekonomiska och finansiella obalanser; samt otillräcklig ökning av produktionspotentialen. 
<UL><P><LI>En analytisk jämförelse med tidigare oljeprischocker ger goda skäl att tro att den kraftiga oljeprisuppgången inte kommer att leda till att återhämtningen kommer av sig. De högre oljeprisernas effekt på ekonomins utbudssida kommer antagligen att bli små och de betydande efterfrågeeffekterna av försämringen i bytesförhållandet kommer antagligen att vara av övergående karaktär, förutsatt att den makroekonomiska politiken är fortsatt välavvägd. 
<P><LI>Den starka inhemska efterfrågan och den kraftiga ökningen av sysselsättningen bör göra det möjligt för euroområdet att klara av en gradvis anpassning av de globala ekonomiska och finansiella obalanser som har byggts upp under flera år. En plötslig och oordnad justering skulle dock kunna hota uppgångens varaktighet i euroområdet. I detta sammanhang är eurons utdragna svaghet en källa till oro.
<P><LI>För att euroområdet skall kunna växa med 3 procent per år (eller mer) utan att på medellång sikt ge upphov till inflationsspänningar måste dess produktionskapacitet ökas. Det ökade arbetskraftsdeltagandet, de förbättrade investeringsvillkoren och de produktivitetshöjande effekterna av tekniska framsteg i informations- och kommunikationssektorn är tecken på att produktionskapaciteten i euroområdet har ökat och att den kan fortsätta att göra det, vilket gör det möjligt för utbudet att hålla i stort sett jämna steg med den ökade efterfrågan. 
</UL><P>Mot bakgrund av erfarenheterna från den senare delen av 1980-talet, då den bristande avvägningen av den makroekonomiska politiken ledde till att uppgången kom av sig, ger den nuvarande och förväntade framtida avvägningen av den makroekonomiska politiken upphov till oro främst av två anledningar. För det första har de monetära förhållandena förblivit ackomoderande, eftersom den åtstramande effekten av räntepolitiken har uppvägts av en utdragen försvagning av euron. Detta riskerar att skapa ett obalanserat tillväxtmönster med exporten, snarare än den inhemska efterfrågan, som den mest dynamiska delen av den slutliga efterfrågan. För det andra har de flesta medlemsstater aviserat planer på att sänka skatterna och att genomföra skattereformer 2001. Dessa reformer bör välkomnas eftersom en betydande minskning av skattetrycket är en viktig del av en ekonomisk strategi som syftar till att öka den potentiella produktionen. Eftersom skattesänkningarna varken åtföljs av betydande reformer av bidragssystemen eller finansieras genom utgiftsminskningar kan de dock uppfattas som tillfälliga och bidra till att finanspolitiken får en konjunkturförstärkande effekt vid en tidpunkt då efterfrågan redan ökar kraftigt.
<P><B>De f</B><B>örsta tecknen p</B><B>å en framv</B><B>äxande "ny ekonomi" i EU b</B><B>örjar sk</B><B>önjas</B>
<P>Den starka utvecklingen av EU:s ekonomi de senaste åren har gett upphov till frågan om uppgången kommer att efterlikna den uppgång som ägt rum i Förenta staterna sedan mitten på 1990-talet och som letts av den "nya ekonomin". Även om tecknen på att de informations- och kommunikationsrelaterade inslagen i den "nya ekonomin" skulle ha gjort sitt intåg i EU fortfarande är begränsade på makroekonomisk nivå finns det tecken på att de snart kommer att visa sig. Drivkrafterna bakom den produktivitetstillväxt som observerats i Förenta staternas ekonomi verkar även i EU, särskilt kraftigt i vissa medlemsstater som Irland, Finland och Sverige. Utgifterna inom informations- och kommunikationssektorn ökar kontinuerligt och resultaten från den tillväxtanalys som presenteras i kapitel 3 i översikten för år 2000 ger vid handen att informations- och kommunikationssektorn bidrog med ungefär 0,50,7 procentenheter till produktionstillväxten inom EU under andra halvan av 1990-talet. När det gäller informations- och kommunikationssektorns bidrag till BNP antyder detta att EU ligger omkring ett halvt årtionde efter utvecklingen i Förenta staterna . 
<P>Även om EU ligger efter Förenta staterna när det gäller att anamma den "nya ekonomin" är inte eftersläpningen särskilt stor och upphämtningen skulle kunna bli tämligen snabb. I många hänseenden håller förutsättningarna för att den skall utvecklas redan på att ta form inom EU. Den gradvisa förskjutningen till en mer tjänstebaserad ekonomi har gått hand i hand med en ökad användning av informations- och kommunikationsteknik, vilket förstärkt denna trend. Dessutom tilltar penetrationen av informations- och kommunikationsutrustning och användandet av denna ökar, till följd av att en mycket större andel av ekonomins resurser har lagts på förvärv av informations- och kommunikationsutrustning under den senare delen av 1990-talet jämfört med början av 1990-talet. Arbetskraftens kvalitet har ökat betydligt under de senaste två årtiondena. Det samlade börsvärdet på aktiemarknaden för högteknologiska företag har ökat betydligt och investeringarna i riskkapital har mer än tredubblats under de senaste tre åren. Till detta kommer att EU för närvarande kan dra nytta av en unik drivkraft, nämligen samverkan mellan skapandet av den inre marknaden och införandet av en gemensam valuta.
<P>För att påskynda införandet av ny teknik måste de politiskt ansvariga undanröja hinder för detta samt skapa en mer dynamisk ekonomisk miljö, till exempel genom att uppmuntra företagande, främja konkurrens, möjliggöra effektivare finansiella marknader, förbättra incitamenten för FoU, tillse att det finns tillräckligt med humankapital och utbildad arbetskraft och att arbetsmarknaderna är flexibla.
<P><B>Ekonomisk tillv</B><B>äxt och milj</B><B>öm</B><B>ässig h</B><B>ållbarhet</B>
<P>En resolut miljöpolitik har gjort det möjligt att i betydande utsträckning förhindra att den ekonomiska tillväxten ökar miljöbelastningen. Tidigare farhågor att ökad ekonomisk aktivitet skulle leda till en utarmning av jordens resurser har visat sig ogrundade. Dessutom har en aktiv miljöpolitik gjort det möjligt att minska den ekonomiska  tillväxtens föroreningsintensitet.
<P>En fråga högt uppe på EU:s miljöpolitiska dagordning är de ökande utsläppen av växthusgaser och dess effekt på klimatet. I takt med att utsläppsminskningar blir dyrare att åstadkomma är det viktigt att överväga att använda marknadsbaserade instrument, särskilt handel med utsläppsrätter och skattemässiga incitament. Marknadsbaserade instrument bör också användas på andra områden där det är motiverat, till exempel när det gäller energianvändning, eftersom de utgör ett billigare, men lika effektivt, sätt att garantera miljöskydd.
<P>Det krävs att den ekonomiska politiken och miljöpolitiken inom EU integreras i tillräcklig utsträckning för att säkerställa att ekonomisk tillväxt och miljökvalitet kompletterar varandra. Således bör miljöpolitikens ekonomiska effekter bättre beaktas, samtidigt som miljöfrågor bör beaktas vid genomförandet av de ekonomisk-politiska reformerna, särskilt strukturreformerna. Plötsliga chocker bör undvikas, eftersom den bästa strategin för att uppnå de långsiktiga ekonomisk- och miljöpolitiska målen på ett politiskt godtagbart sätt består i att gradvis genomföra trovärdiga åtgärder. 
<P><B>Real konvergens och upph</B><B>ämtning inom EU</B>
<P>Samtidigt som det finns tydliga tecken på en långsiktig upphämtningsprocess inom EU på landsnivå är situationen mindre tydlig på regional nivå. De fyra sammanhållningsländerna har lyckats få upp inkomstnivån per capita till nivåer som ligger närmare genomsnittet för EU, även om Irland och Portugal har lyckats bättre med detta än Spanien och Grekland. De regionala skillnaderna i sammanhållningsländerna har i många fall ökat, vilket illustrerar den avvägning som måst egöras mellan en hög nationell tillväxttakt och en minskning av de skillnader mellan regioner som är typiska för de första stadierna av upphämtningsprocessen, eftersom processen tenderar att inledningsvis drivas på av ett antal tillväxtpoler.
<P>Färska undersökningar beträffande den geografiska lokaliseringen av ekonomisk verksamhet inom EU ger inget stöd för den allmänna uppfattningen att ökad ekonomisk integration leder till högre regional specialisering och ökad geografisk koncentration av olika branscher. Bilden är tämligen blandad. Samtidigt som arbetsintensiva branscher som använder relativt mycket outbildad arbetskraft har koncentrerats till södra Europa har en ökad spridning kunnat observeras i branscher som tidigare var koncentrerade. Den branschvisa koncentrationen och specialiseringen utvecklas långsamt och det är en kumulativ process, vars effekt begränsas av den allmänna strukturomvandlingen från tillverkningsindustri till tjänstesektorn och av den ökade betydelsen av marknadstillträde och mängden humankapital snarare än förekomsten av stordriftsfördelar.
<P>Viktiga faktorer bakom den framgångsrika upphämtningsprocessen har varit makroekonomisk stabilitet, strukturella reformer och den allt större mängden offentligt kapital och humankapital i regionerna som ligger efter. Mot denna bakgrund kan ett antal lärdomar dras beträffande de central- och östeuropeiska ländernas upphämtning. 
<P>Ett grundläggande villkor för att en upphämtning skall kunna ske är att formulera lämpliga nationella strategier och villkor för undanröjande av hinder för en effektiv allokering och ackumulering av resurser. Dessutom måste de medel som anslås för offentliga investeringar prioriteras. I synnerhet måste de två huvudmålen om nationell konvergens och minskning av de regionala skillnaderna ges vederbörligt beaktande, samtidigt som man bör inse att det senare målet antagligen kan uppnås först på lång sikt.
<P>Denna rapport är utlagd på Internet på följande adress: 
<P><A HREF="http://ec.europa.eu/economy_finance/document/review/2000reviewen.htm">http://ec.europa.eu/economy_finance/document/review/2000reviewen.htm</A>
