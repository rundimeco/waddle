					<p align="right"><b>IP/05/1500</b></p>
<p align="right">Brussell, it-30 ta' Novembru 2005</p>
<h1>
<a name="Heading4"></a><b>Il-Kummissjoni tippreżenta azzjonijiet
ta’ prijorit</b><b>à biex tirrispondi għall-isfidi
tal-migrazzjoni</b></h1>
<p><b><i>Illum il-Kummissjoni adottat Komunikazzjoni li tistabbilixxi
l-azzjonijiet ta’ prijorità biex jitjieb l-immaniġġjar
tal-migrazzjoni bħala segwitu għal-laqgħa informali tal-kapijiet
ta’ l-Istati u l-Gvernijiet ta’ l-UE. f’Hampton Court fis-27
ta’ Ottubru 2005. Fil-laqgħa l-kapijiet ta’ l-Istati u
l-Gvernijiet sejħu mill-ġdid għal azzjoni biex jiġu
mmaneġġati il-flussi migratorji, u biex il-Kummissjoni tiżviluppa
serje ta’ azzjonijiet prattiċi immedjati biex jitressqu
‘l-quddiem fi sħubija mal-pajjiżi tas-sors u ta’
tranżitu. L-inizzjattivi tal-Kummissjoni dwar il-kwistjonijiet ta'
migrazzjoni, kif ipprezentati fil-Komunikazzjoni, se titressaq 'il quddiem
fil-qafas eżistenti tax-xogħol tal-Kummissjoni fl-oqsma ta’
l-Iżvilupp, ir-Relazzjonijiet Esterni, b’mod partikolari il-Politika
tal-Viċinat Ewropew, u l-Libertà, Sigurtà u Ġustizzja.
</i></b></p>
<p>Fil-preżentazzjoni tal-Komunikazzjoni t-tlett kummissarji involuti,
Viċi-President Franco Frattini, Kummissarju responsabbli
għall-Ġustizzja, Libertà u Sigurtà, Kummissarju Benita
Ferrero-Waldner, responsabbli għar-Relazzjonijiet Esterni u l-Politika
tal-Viċinat Ewropew, u Kummissarju Louis Michel, responsabbli
għall-iżvilupp u l-Għajnuna Umanitarja, saħqu li
“iL-Migrazzjoni, jekk tkun immaniġġjata tajjeb, tista’
tkun ta’ benefiċju kemm għall-UE kif ukoll
għall-pajjiżi ta’ oriġini.<i> Madankollu, migrazzjoni
illegali u b’mod partikolari traffikar ta’ persuni jista’
jikkawża traġedji umani.  Il-Kummissjoni tikkommetti ruħha biex
iżżid l-isforzi biex taħdem ma' pajjiżi msieħba biex
timplimenta il-politika ta' żvilupp ambizzjuż tagħha biex
tindirizza il-kawżi tal-migrazzjoni mill-egħluq: faqar, prospetti fqar
ta’ mpjieg, u nuqqas ta’ rispett għad-drittijiet tal-bniedem.  
Ma’ pajjiżi ta’ oriġini u tranżitu,
fil-viċinanzi ta’ l-Ewropa u iktar ‘il bogħod,
il-Kummissjoni qed tibni sħubiji biex tindirizza dawn
il-problemi”.</i></p>
<p>Il-Kummissarji jemmnu wkoll illi:<i> Huwa importanti li nagħmlu użu
aħjar u iktar ko-ordinat ta’ l-istrumenti li għandna
għad-dispożizzjoni tagħna - ngħaqqdu l-</i> <i>għarfien
respettivi tagħna biex nindirizzaw s-sigurtà, l-iżvilupp, u
l-aspetti ta’ drittijiet umani li ġġib miegħha l-isfida ta'
dan is-suġġett. </i></p>
<p>Minkejja l-importanza ta’ l-isforzi biex jiġu kkontrollati
il-flussi migratorji mill-Vant, okkorrenzi riċenti f'Ceuta u Melilla, u
s-sitwazzjoni f’Lampedusa u Malta huma indikazzjonijiet ċari li
jinħtieġ li tittieħed azzjoni urġenti fir-rigward ta'
l-immanniġġar ta' migrazzjoni fil-Mediterran u partikolarment
fl-Afrika. Għaldaqstant dan hu l-punt fokali ewlieni ta' din
il-Kummissjoni. </p>
<p>Waqt li nammettu li l-migrazzjoni hija fenomenu globali, tlett kategoriji
ta’ azzjoni huma identifikati fil-Komunikazzjoni: </p>
<ul>
<li>it-tisħiħ tal-Koperazzjoni u ta’ l-azzjoni bejn l-Istati
Membri fejn jidħlu Kwistjonijiet ta’ migrazzjoni - Il-Komunikazzjoni
tissuġġerixxi, fost oħrajn, li l-UE għandha tikkunsidra
l-vijabilità ta' twaqqif ta' sistema ta' sorveljanza u, Network ta'
Għassa Kostali fil-Mediterran, biex eventwalment tkopri il-baħar
Mediterran kollu, u tipprovdi l-għodda neċessarja biex jiġu
individwati każijiet ta’ migrazzjoni illegali u ssalva l-ħajjiet
fil-baħar. L-Aġenzija FRONTEX li ġiet imwaqqfa dan
l-aħħar, ipprovdiet lill-UE b’għodda meħtieġa
biex jittieħed dan il-pass deċiżiv lejn tisħiħ
ta’ koperazzjoni funzjonali, u b’hekk il-Komunikazzjoni tipproponi
li din l-aġenzija tkun involuta fil-koordinazzjoni ta’ l-attivitajiet
ta’ sorveljanza.</li>
<li>waqt li taħdem mal-pajjiżi ewlenin ta' oriġini fl-Afrika,
l-UE għandha fuq kollox tkompli tikkontribwixxi li tindirizza l-faqar. Imma
huwa importanti wkoll li l-Istati Membri ta’ l-UE u pajjiżi terzjarji
ewlenin jiżviluppaw flimkien strateġija u koperazzjoni funzjonali bejn
il-pajjiżi ta’ oriġini, ta’ tranżitu u
tad-destinazzjoni bil-għan li l-migrazzjoni tkun tista' tiġi
kkontrollata b'mod iktar effettiv tul ir-rottot ta' migrazzjoni ewlenin. Dan
id-djalogu, ibbażat fuq solidarjetà, magħmull fi spirtu ta'
sħubija, jista' jkopri azzjonijiet immirati biex tirnexxi l-immigrazzjoni
legali filwaqt li jiżguraw li t-tilwima kontra l-migrazzjoni illegali u
t-traffikar ta’ persuni tkun iktar effettiva.</li>
<li>Waqt ħidma mal-pajjiżi ġirien - l-imsieħba ta’
l-Euromed għandhom isaħħu l-isforzi tagħhom, fl-ispirtu
ta’ l-Isħubija kostruttiva tagħna, biex jitieb il-kontroll fuq
il-migrazzjoni. Bil-qafas politiku issa lest, l-UE issa se taħdem
mal-pajjiżi ta’ l-Afrika ta’ fuq biex tgħinhom fl-isforzi
tagħhom biex itejbu l-ikkontrollar ta' migrazzjoni u ċaqliq ta'
refuġjati, it-traffikar ta' persuni, kif ukoll fil-promozzjoni ta' mezzi
legali ta' migrazzjoni. L-UE se tappoġa ‘l dawn il-pajjiżi billi
tagħmel disponibbli esperti tekniċi, iżżid l-użu
ta’ programmi ta’ ġemmellaġ, tipprovi taħriġ,
fejn ikun bżonn tipprovdi apparat u tipprovdi għajnuna finanzjarja
għal inizzjattivi ta' l-imsieħba Mediterranji ta' l-UE.
L-imsieħba Ewro-Mediterranji diġà qablu u nkludew ħafna minn
dawn l-azzjonijiet fil-Programm ta’ Ħidma ta’ 5 snin li
ġie adottat waqt is-Summit ta’ Barċellona fit-28 ta’
Novembru<sup><b><a name="fnB1" href="#fn1">[1]</a></b></sup></li></ul><p>Is-superviżjoni
ta’ l-inizjattivi proposti għandhom jippermettu lill-Kummissjoni li
tirrapporta lill-Kunsill dwar ir-riżultati primarji ta’
l-inizzjattivi ssuġġeriti sa’ tmiem l-2006.</p>
<hr><p><sup><b><a name="fn1" href="#fnB1">[1]</a></b></sup> Ara is-<b>Summit
Ewro-Mediterranju ta’ 10 Aniversarju, Barċellona 27 u 28 ta’
Novembru 2005 - Programm ta’ Ħidma ta’ Ħames Snin</b> <a
href="http://consilium.europa.eu/ueDocs/cms_Data/docs/pressData/en/er/87165.pdf">http://consilium.europa.eu/ueDocs/cms_Data/docs/pressData/en/er/87165.pdf</a><br></p>


