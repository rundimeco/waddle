					<p align="right"><b>IP/05/1510</b></p>
<p align="right">Brüssel, 1. detsember 2005</p>
<h1>
<a name="Heading4"></a><b> .eu: 7. detsembril käivitub Euroopa
uus Interneti-aadress</b></h1>
<p><b><i>Komisjon teatas täna, et 7. detsembril 2005 avatakse kasutamiseks
tippdomeen .eu, mis võimaldab ettevõtetel, riigiasutustel ja kodanikel
valida oma veebisaitidele ja e-posti aadressidele üleeuroopaline
Interneti-aadress. Järelliide .eu annab kasutajatele võimaluse
väljendada oma olemasolu, tegevust ja kuuluvust Euroopa tasandil. See
täiendab, kuid ei asenda geograafilisi domeene nagu näiteks
Prantsusmaa .fr, Poola .pl või Suurbritannia .uk.  Neljakuuline ooteaeg
lubab varem tunnustatud õiguste valdajatel, sealhulgas ettevõtetel,
taotleda domeeninimede registreerimist, tingimusel et nende asukohaks on Euroopa
Liit. Üldsusele avab register taotluste esitamiseks uksed 7. aprillil 2006.
Domeeni .eu käivitamisega täidab komisjon 2000. aastal Lissaboni
Ülemkogul antud lubaduse anda Euroopa infoühiskonnale
Interneti-identiteet usaldusväärsete ELi eeskirjade
alusel.</i></b></p>
<p>„Ma eeldan, et Euroopa tippdomeen .eu muutub sama tähtsaks kui
.com,“ ütles infoühiskonna ja meedia volinik Viviane Reding.
„Ettevõtetele annab .eu laiema turustusulatuse ja kaitseb neid samas
ELi seaduste alusel küberskvotterite eest. Kodanikule annab .eu aadress
võimaluse ennast, oma kooli, ülikooli või klubi kogu Euroopa
Liidus märgatavaks muuta. Euroopa uus tippdomeen pakub seega ainulaadset
kaasaegse piirideta sidusturustuse võimalust.“ </p>
<p>Domeeninime kasutatakse selleks, et arvutit või võrku Internetis
ära tunda. Näiteks võib tuua europa.eu ja igas e-posti aadressis
@-le järgneva osa. Tippdomeenid (TLD) on rahvusvahelise Interneti
domeeninimesüsteemi südameks – nad moodustavad domeeninime
lõpus oleva järelliite ning jagunevad kahte põhiliiki: </p>
<ul>
<li>ülemaailmsete tegevusvaldkondadega seotud tippdomeenid (gTLD) ei ole
seotud ühegi riigiga, näiteks .com, .org, .net ja .int; ja</li>
<li>geograafilised tippdomeenid (ccTLD) nagu näiteks .uk, .fr, .de
jne.</li></ul><p>Tippdomeeni .eu haldab ja juhib eraõiguslik
mittetulunduslik register
EURid,<sup><b><a name="fnB1" href="#fn1">[1]</a></b></sup> mille komisjon valis
välja avalikul konkursil. EURid registreerib domeeninimede
registreerimistaotlusi ulatusliku akrediteeritud registraatorite võrgustiku
vahendusel. Domeeninimede registreerimist saab taotleda üksnes ühe
nende hulka kuuluva akrediteeritud registraatori kaudu. Kõikide
registraatorite ning keelte loetelu, milles registreerimisvõimalust
pakutakse, on esitatud järgmisel veebisaidil: <a
href="http://list.eurid.eu/registrars/">http://list.eurid.eu/registrars/</a>
</p>
<p>Alguses (alates 7. detsembrist 2005 kuni 6. veebruarini 2006) saavad .eu
domeeninime registreerimist taotleda üksnes kaubamärkide omanikud ja
riigiasutused. Pärast seda (alates 7. veebruarist kuni 6. aprillini 2006)
antakse see võimalus muude varem tunnustatud õiguste valdajatele nagu
näiteks ettevõttenimede või äritunnuste omanikele.
Lõpuks, alates 7. aprillist 2006, võivad kõik, kelle asukohaks on
Euroopa Liit, taotleda .eu domeeninime registreerimist.</p>
<p>Põhimõtet „kes ees, see mees“ kohaldatakse
kõikidele taotlustele, mis laekuvad esimese neljakuulise etapi jooksul ja
pärast seda. Kui kahel taotlejal on varem tunnustatud õigus samale
nimele, registreerib register varem laekunud taotluse. Sama põhimõte
kehtib ka alates 7. aprillist 2006, kui register avab uksed kõikidele
soovijatele.</p>
<p>Täiendav teave</p>
<p>EURidi kodulehekülg: <a
href="http://www.eurid.eu/en">http://www.eurid.eu/en</a></p>
<p><a name="_Hlt120360895"></a><a name="_Hlt120360788"></a>ICANNi (Interneti
nimede ja numbrite määramise korporatsioon) otsus domeeni .eu kohta:
</p>
<p><a
href="http://www.icann.org/announcements/announcement-23mar05.htm">http://www.icann.org/announcements/announcement-23mar05.htm</a></p>
<p>Euroopa Komisjoni teabeleht domeeni .eu kohta:   </p>
<p><a
href="http://ec.europa.eu/information_society/newsroom/cf/itemlongdetail.cfm?item_id=2331">http://ec.europa.eu/information_society/newsroom/cf/itemlongdetail.cfm?item_id=2331</a></p>
<p><a
href="/rapid/pressReleasesAction.do?reference=MEMO/05/457&format=HTML&aged=0&language=EN&guiLanguage=en">MEMO/05/457</a></p>
<hr><p><sup><b><a name="fn1" href="#fnB1">[1]</a></b></sup> 	EURid on
mittetulundusliku konsortsiumi töönimetus: Ta koosneb kolmest
registrist: DNS-BE (Belgia), IIT CNR (Itaalia) ja NIC SE (Rootsi).</p>


