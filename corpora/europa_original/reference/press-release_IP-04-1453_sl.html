					<p align="right"><b>IP/04/1453</b></p>
<p align="right">Bruselj, 9. decembra 2004</p>
<h1>
<a name="Heading4"></a><b>Evropska sosedska politika: prvi akcijski
načrti</b></h1>
<p><b><i>Moldavija, Ukrajina, Maroko, Tunizija, Jordanija, Izrael in Palestinska
uprava so prve sosede EU, ki so se sporazumele o akcijskih načrtih, ki bodo
udejanjili novo ponudbo Evropske unije v okviru Evropske sosedske politike
(ESP).  Ti prvi načrti – ki jih je danes odobrila Evropska komisija
– so plod pogajanj z vsako državo in v vsakem primeru je načrt
zasnovan tako, da odraža posebne interese zadevne države. Akcijski
načrti bodo pomagali krepiti demokracijo, dobro upravo, pravno državo
in človekove pravice, prispevali pa bodo tudi h gospodarski posodobitvi.
Priložnost sodelovanja v nekaterih programih EU in delež na enotnem
trgu sta dve konkretni ugodnosti, ki jih akcijski načrti zajemajo.  Poleg
tega EU ponuja več ciljno naravnane pomoči za odpravljanje 
čezmejnih problemov, kakršni so migracija in preprodajanje, pa tudi
izboljšanje medsebojnega povezovanja in fizičnih povezav z EU na
področjih kot sta energija in transport. </i></b></p>
<p><i>„Moj cilj je ustvariti krog prijateljev okoli meja naše
razširjene EU,“ je povedala  Benita Ferrero-Waldner, komisarka za
zunanje odnose in evropsko sosedsko politiko. „Sodelovali smo z
našimi sosedi, da bi oblikovali načrte po meri za vsakogar,
takšne,  ki zadovoljujejo potrebe in odražajo zahteve vsakega
partnerja. Naša ponudba – tesnejše sodelovanje, več
finančne pomoči, in priložnost pridobiti koristi iz
tesnejšega odnosa z Evropo, - bo prinesla dejanske koristi obema stranema
na številnih področjih od izobraževanja do okolja ter od
transporta do boja proti terorizmu.“    </i></p>
<p>Akcijski načrti odražajo odločenost EU, da ne dovoli vznik
novih ločnic okoli razširjene Unije, ampak da izvozi stabilnost in
blagostanje, ki ga uživa EU. Akcijski načrti bodo:</p>
<ul>
<li>ponudili pomoč pri usklajevanju zakonodaje in predpisov z EU, da bi
povečali dostop do notranjega trga EU,</li>
<li>ponudili sodelovanje pri številnih programih EU vključno z
izobraževanjem, raziskavami, okoljem in avdiovizualnimi programi,</li>
<li>okrepili sodelovanje pri upravljanju meja, migraciji, preprečevanju
trgovine z belim blagom, organiziranem kriminalu, pranju denarja ter
finančnem in gospodarskem kriminalu,</li>
<li>izboljšali povezave z EU na področjih energije, transporta in
informacijske tehnologije ter</li>
<li>okrepili dialog in sodelovanje pri boju proti terorizmu, neširjenju
orožja za množično uničevanje, kakor tudi pri prizadevanjih
za reševanje regionalnega konflikta. </li></ul><p>Akcijski načrt
vsebuje za vsako državo posebej točke dela z EU skozi naslednjih 3 do
5 let. Načrti ne nadomeščajo, ampak gradijo na obstoječih
pridružitvenih sporazumih ali sporazumih o sodelovanju pri vsakem
partnerju. </p>
<p>Načrti omogočajo bolj jasno opredeljevanje prioritet in
tesnejše povezovanje finančne pomoči z izpolnjevanjem
obojestransko dogovorjenih ciljev. </p>
<p>Princip „po meri“ pomeni, da bo vsak partner izbral, koliko
želi poglobiti svoje politične in gospodarske vezi z EU. Večja
kot je pripravljenost partnerja pri izpolnjevanju praktičnih korakov, da bi
uveljavljal skupne vrednote, toliko večja bo tudi pripravljenost EU
okrepiti povezave. Akcijski načrti se sedaj predajajo Svetu v potrjevanje
in ustreznim Pridružitvenim svetom in Svetom za sodelovanje v odobritev.
Komisija je sprejela akcijski načrt za Ukrajino kot primer svoje popolne
zaveze državi. Komisija priporoča, da Svet posreduje ta akcijski
načrt Svetu za sodelovanje EU-Ukrajina v odobritev kakor hitro bo razvoj
dogodkov, vključno s svobodnimi in poštenimi volitvami, omogočil
načrtovanje njegove izvršitve.</p>
<p><a
href="http://ec.europa.eu/world/enp/index_en.htm">http://ec.europa.eu/world/enp/index_en.htm</a>
</p>

