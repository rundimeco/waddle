					<p align="right"><b>IP/04/927</b></p>
<p align="right">Brüsszel, 2004. július 15.</p>
<h1>
<a name="Heading4"></a><b>A megreformált kohéziós
politika új eszközei a 2007-2013-as időszakra</b></h1>
<p><b><i>Az Európai Bizottság a mai napon öt új
rendeletjavaslatot nyújtott be a 2007-2013-as időszakra vonatkozó
kohéziós politika reformját
illetően</i></b><sup><i><a name="fnB1" href="#fn1">[1]</a></i></sup><b><i>.
A rendeletcsomag tartalmaz egy olyan általános rendeletet, mely az
összes eszközre egységes szabálykészletet
állapít meg, az Európai Regionális Fejlesztési Alapra
(ERFA), az Európai Szociális Alapra (ESZA) és a
Kohéziós Alapra vonatkozó egyedi rendelkezésekkel
együtt. Továbbá, a Bizottság egy olyan új rendeletet is
javasol, mely opcionális keretet nyújtana a tagállamok és a
régiók számára a határokon átnyúló
együttműködés hatóságainak (angol röv.: EGCC)
felállítására. </i></b></p>
<p><b>Általános rendelet</b> Az új általános rendelet
az ERFA, az ESZA és a Kohéziós Alap végrehajtására
vonatkozó közös alapelveket, szabályokat és
szabványokat határoz meg. E rendelet, mely az Unió, a
tagállamok és a régiók közötti megosztott
irányítás elvén alapul, felállított egy új
programozási eljárást, továbbá a pénzügyi
irányításra, ellenőrzésre és
értékelésre vonatkozó közös szabványokat. A
megreformált hozzáférési rendszer a strukturális alapok
és a Kohéziós Alap egyszerűbb, arányos és nagyobb
mértékben decentralizált irányításáról
gondoskodik.</p>
<p><b>Európai Regionális Fejlesztési Alap (ERFA)</b> Az ERFA
szerepe abban áll, hogy az Unió területén belül
elősegíti a beruházást és segít a regionális
különbségek csökkentésében. A
finanszírozási prioritások a kutatás, az
innováció, a környezetvédelmi problémák és a
kockázatmegelőzés területeire terjednek ki, miközben az
infrastruktúra továbbra is fontos szerepet játszik,
különösen a legkevésbé fejlett régiókban.</p>
<p><b>Európai Szociális Alap (ESZA)</b> Az ESZA olyan politikákat
és prioritásokat támogat, melyek célja annak
elérése, hogy több és jobb munkalehetőség
teremtődjön, javuljon a minőség és a
termelékenység a munkában, illetve, hogy támogassa a
társadalmi integrációt és kohéziót. Az Alapot az
Európai Foglalkoztatási Stratégia (EFS) útmutatásai
és javaslatai alapján hajtják végre.</p>
<p><b>Kohéziós Alap </b>A Kohéziós Alap a
környezetvédelem és a transzeurópai hálózatok
területén történő intervenciókhoz járul
hozzá. A Kohéziós Alap olyan tagállamokra vonatkozik, melyek
bruttó nemzeti jövedelme (GNI) kevesebb, mint a
közösségi átlag 90%-a. A jelenlegi statisztikák
alapján, a Kohéziós Alap a 10 új tagállamra, valamint
Görögországra és Portugáliára vonatkozik. A
jövőben a Kohéziós Alap az ERFA mellett hozzá fog
járulni a decentralizált módon irányított
többéves beruházási programokhoz, ahelyett, hogy egyedi
projekteket kellene bizottsági szintű beleegyezésnek
alávetnie.</p>
<p><b>A határokon átnyúló együttműködés
európai csoportosulása (EGCC) </b>A Szerződés 159.
cikkére alapozva és a határokon átnyúló
együttműködést hátráltató jelenlegi
akadályok felszámolására egy olyan új jogi eszközt
javasol a Bizottság, mely opcionális keretet adna az európai
együttműködésért felelős hatóságok
létrehozásához. E hatóságokat jogi
személyiséggel látnák el a határokon
átnyúló együttműködési programok
végrehajtására és azon az egyezményen alapulnának,
melyet a résztvevő nemzeti, regionális, helyi vagy egyéb
hatóságok kötnek. </p>
<p>További információért kérjük, látogassa
meg a <br><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a>
<br>internetes oldalt.</p>
<hr><p><sup><b><i><a name="fn1" href="#fnB1">[1]</a></i></b></sup><i> </i>Lásd
a 2004. július 15-i <a
href="/rapid/pressReleasesAction.do?reference=IP/04/925&format=HTML&aged=0&language=EN&guiLanguage=en">IP/04/925</a></p>


