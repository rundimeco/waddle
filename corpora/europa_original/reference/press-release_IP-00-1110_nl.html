					
<P><B>IP/00/1110</B>
<P>Brussel, 4 oktober 2000
<H3>
<P><B>De Commissie stelt een oplossing voor om een einde te maken aan het bananengeschil</B></H3>
<P><I><B>De mededeling die de Commissie vandaag aan de Raad doet toekomen, is een voorstel om het reeds lang slepende bananengeschil op te lossen. Na heel veel overleg met de betrokken partijen, met inbegrip van de bananenproducenten en de handelaren, bevestigt de Commissie eerdere conclusies dat alleen een overgangsstelsel van tariefcontingenten, gevolgd door de overschakeling uiterlijk in 2006 op een zuiver tariefstelsel, voor het juiste evenwicht tussen de verschillende belangen kan zorgen. Gevolg gevend aan een specifiek verzoek van de Raad, heeft de Commissie de werking van het EKEM-systeem grondig bestudeerd. De Commissie stelt voor het overgangsstelsel van tariefcontingenten te beheren op basis van "die het eerst komt, het eerst maalt" (EKEM). Dit systeem, dat verenigbaar met de WTO-regels, doorzichtig en flexibel is, biedt een haalbaar alternatief voor een systeem op basis van "historische referenties", waarover de onderhandelingen in een impasse zijn geraakt. In de mededeling wordt ook voorgesteld om in het oorspronkelijke voorstel van de Commissie de verwijzing naar de procedure van openbare inschrijving voor de vaststelling van het invoerrecht voor het C-contingent te schrappen en in plaats daarvan een maximumtarief van 300 </B></I><I><B>€/ton vast te stellen, en om de maximale tariefpreferentie voor de ACS-importen niet vast te stellen op de in het oorspronkelijke voorstel van de Commissie vermelde 275 </B></I><I><B>€/ton, maar tot 300 </B></I><I><B>€/ton te verhogen om de ACS-belangen te beschermen. De Raad Algemene Zaken zal deze mededeling op 9 oktober in Luxemburg bespreken. De Commissie dringt er bij de Raad en het Europees Parlement op aan de nodige stappen te doen om de huidige gemeenschappelijke marktordening voor bananen, die door een WTO-panel als onverenigbaar met de WTO-regels is veroordeeld, te wijzigen.</B></I>
<P>In een toelichting op de mededeling heeft Franz Fischler, de Commissaris voor landbouw, visserij en plattelandsontwikkeling, het volgende opgemerkt: "De Commissie komt met datgene waar de lidstaten om hebben gevraagd. Een werkzaam systeem dat verenigbaar is met de WTO-regels. "Die het eerst komt, het eerst maalt" is de sleutel tot de beëindiging van een geschil dat al veel te lang is blijven slepen.".
<P>Pascal Lamy, de Handelscommissaris van de EU, heeft het volgende verklaard: "Wij hebben het EKEM-systeem zorgvuldig uitgewerkt, en wel zo dat het volledig aan de WTO-eisen voldoet en ook is afgestemd op de specifieke situatie waarin de communautaire en de ACS-producenten verkeren. Wij hebben rekening gehouden met de punten van zorg waaraan de lidstaten en het Europees Parlement uiting hebben gegeven en ik heb er vertrouwen in dat dit systeem door hen zal worden goedgekeurd. Als dat het geval is, zullen wij eindelijk een einde kunnen maken aan deze langdurige historie, en daarmee ook aan de sancties die momenteel door de VS worden toegepast.".
<P>De aanpak die de Commissie afgelopen november heeft voorgesteld (IP/99/828), blijft onveranderd wat de hoofdlijnen betreft, namelijk een overgangsstelsel van tariefcontingenten dat leidt tot een zuiver tariefstelsel. In de mededeling van vandaag wordt onderzocht of toepassing van het EKEM-systeem voor het beheer van de contingenten haalbaar is en wat de implicaties van een zuiver tariefstelsel zijn.
<P><B>Toepassing van een systeem op basis van "die het eerst komt, het eerst maalt" voor de invoer van bananen in de EU</B>
<P>Toepassing van het EKEM-systeem heeft verscheidene voordelen: dit systeem is verenigbaar met de WTO-regels en is in paneluitspraken over de bananenregeling van de EU erkend als een rechtmatig instrument voor het beheer van contingenten; het is een ongecompliceerde, doorzichtige en soepele manier om contingenten te beheren zonder speciale hulpmiddelen (zoals bijvoorbeeld de definitie van een handelaar); en het huidige onderscheid tussen traditionele handelaren en nieuwkomers zou verdwijnen. Het EKEM-systeem maakt ook een einde aan de moeilijkheden die in het verleden zijn ondervonden in verband met handel in certificaten.
<P>De Commissie hanteert de volgende uitgangspunten:
<UL><P><LI>het systeem moet zijn afgestemd op de specifieke uitdaging die erin bestaat de regelmatige invoer gedurende het hele jaar van een bederfelijk product als bananen te garanderen;
<P><LI>technische problemen die rijzen in verband met het grote aantal havens in de EU, de aankomst van de schepen (die het belangrijkste gebruikte vervoermiddel zijn) en het ontbreken van een on-line douanenetwerk, moeten worden aangepakt;
<P><LI>gelijke toegang zonder discriminatie tot de markt van de EU dient gewaarborgd te zijn.
</UL><P>De Commissie denkt aan:
<UL><P><LI>drie contingenten die per twee weken of per week (deelcontingenten) zouden worden beheerd om een regelmatige invoerstroom op de markt van de EU te garanderen;
<P><LI>de eis dat nog vóór de indiening van de importintentieverklaring wordt vastgelegd met welk schip de bananen zullen worden vervoerd en dat een zekerheid wordt gesteld die hoog genoeg is, een en ander om speculatie tegen te gaan;
<P><LI>een pretoewijzingsprocedure op basis van intentieverklaringen van handelaren volgens welke zij een gespecificeerde hoeveelheid willen invoeren. Over de pretoewijzing zou worden beslist wanneer de schepen zich op een vaarafstand van Europa bevinden, zodat landen die verder weg liggen, niet worden gediscrimineerd.
</UL><P><B>Het beheer van het derde tariefcontingent</B>
<P>In de mededeling wordt voorgesteld het C-contingent (850.000 ton) op dezelfde manier te beheren als het A-contingent (2,2 miljoen ton tegen een tarief van 75 €/ton) en het B-contingent (353.000 ton tegen een tarief van 75 €/ton), dus op basis van "die het eerst komt, het eerst maalt" in plaats van volgens een inschrijvingssysteem. Het tarief binnen het C-contingent zou aanvankelijk moeten worden vastgesteld op 300 €/ton, het door het Europees Parlement voorgestelde niveau. Daarom wordt in de mededeling ook voorgesteld de tariefpreferentie voor ACS-importen niet vast te stellen op de in het oorspronkelijke voorstel van de Commissie aangegeven 275 €/ton, maar te verhogen tot 300 €/ton. Dit preferentieniveau zal de ACS-belangen beschermen zonder te leiden tot een tariefniveau dat invoer onmogelijk zou maken. Voor het geval deze inschatting verkeerd mocht blijken, dient aan de Commissie de bevoegdheid te worden gegeven om zo nodig gedurende het jaar een lager tarief dan het maximum van 300 €/ton vast te stellen.
<P><B>Implicaties van een zuiver tariefstelsel</B>
<P>Volgens het voorstel van de Commissie voor een verordening van de Raad tot wijziging van de gemeenschappelijke marktordening van bananen moet de bestaande invoerregeling zo worden gewijzigd dat er een op een forfaitair tarief gebaseerd systeem komt na een overgangsperiode waarin een stelsel van tariefcontingenten zou moeten worden toegepast. De Raad heeft om een nadere analyse van dit aspect van het voorstel van de Commissie verzocht. In de mededeling van vandaag wordt de procedure verduidelijkt die bij de onderhandelingen in het kader van artikel XXVIII van de GATT moet worden gevolgd, en wordt aangegeven wat de implicaties zullen zijn enerzijds wat een eventuele compensatie door de Gemeenschap betreft, en anderzijds voor de Gemeenschapsbegroting.
<P>Het is de bedoeling van de Commissie om op basis van de meest actuele informatie een tarief te bepalen dat zou zorgen voor een niveau van bescherming, en bijgevolg van handel, dat zo dicht mogelijk ligt bij het niveau dat resulteert uit het stelsel van tariefcontingenten. Derhalve zou het marktevenwicht worden gehandhaafd en zou geen afbreuk worden gedaan aan de handelsvooruitzichten voor de leveranciers.
<P><B>Achtergrond</B>
<P>In opeenvolgende uitspraken van de WTO is geoordeeld dat bepaalde aspecten van de communautaire invoerregeling voor bananen (Verordening (EEG) nr. 404/93 van de Raad zoals in 1998 gewijzigd bij Verordening (EG) nr. 1637/98) niet in overeenstemming zijn met de WTO-voorschriften.
<P>Na intensief overleg met belanghebbende partijen heeft de Commissie in november 1999 haar voorstel tot wijziging van de bestaande invoerregeling voor bananen ingediend (COM(1999)582 def.). Dit voorstel voorziet in de totstandbrenging van een zuiver tariefstelsel na een overgangsperiode gedurende welke een stelsel van tariefcontingenten zou gelden, een en ander met toegang tegen een preferentieel tarief voor ACS-landen. Een zuiver tariefstelsel impliceert dat moet worden onderhandeld overeenkomstig artikel XXVIII van de GATT, en daarom heeft de Commissie een voorstel voor een mandaat voor dergelijke onderhandelingen ingediend (SEC(1999)1820). Een zuiver tariefstelsel zou uiterlijk op 1 januari 2006 moeten worden ingevoerd.
<P>Nadat een in juli 2000 opgestelde mededeling aan de Raad was voorgelegd, heeft de Raad de Commissie verzocht
<P><I>"... te onderzoeken of de markt kan worden beheerd aan de hand van een contingentering op basis van de "wie het eerst komt, het eerst maalt"-regeling. Hij heeft de Commissie verzocht verslag uit te brengen na haar stappen in verband met de mogelijke oplossingen, waaronder de tariefregeling en de implicaties daarvan.".</I>
<P>Zie voor verdere achtergrondinformatie MEMO/00/40 van 5 juli 2000.
<P><B>Schema van een systeem "die het eerst komt, het eerst maalt" voor het beheer van tariefcontingenten voor bananen</B><B>(Artikel 308bis van Verordening (EEG) nr. 2454/93)</B>
<P><U>Handelaar</U>         <U>Douaneadministratie van de lidstaat</U>   <U>DG TAXUD</U>
<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

<P ALIGN=CENTER>[Graphic in PDF & Word format]</P>

