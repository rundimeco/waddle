					<p align="right"><b>IP/05/1013</b></p>
<p align="right">Bruselj, 27. julij 2005</p>
<h1>
<a name="Heading4"></a><b>Prepoved oglaševanja tobaka začne
veljati 31. julija </b></h1>
<p><b><i>Markos Kyprianou, evropski komisar za zdravje in varstvo
potrošnikov, je danes pozdravil začetek veljavnosti direktive EU o
oglaševanju tobaka dne 31. julija. Direktiva, ki sta jo sprejela Evropski
parlament in Svet leta 2003 (glej: <a
href="/rapid/pressReleasesAction.do?reference=IP/02/1788&format=HTML&aged=1&language=EN&guiLanguage=fr">IP/02/1788</a>),
prepoveduje oglaševanje tobaka v tiskanih medijih, na radiu in internetu.
Prepoveduje tudi sponzoriranje s strani tobačnih podjetij na čezmejnih
kulturnih in športnih dogodkih. Čeprav so nekatere države EU
sprejele potrebne zakone ali so v postopku sprejemanja, še ni jasno, ali
bodo vse storile to do 31. julija. Vzporedno je Evropska komisija sprejela
poročilo o izvajanju direktive o tobačnih izdelkih. </i></b></p>
<p>Komisar Kyprianou je v pojasnilu o izvajanju direktive o oglaševanju
tobaka izjavil: <i>„Prepoved oglaševanja tobaka je eden
najučinkovitejših načinov za zmanjševanje kajenja. Ta
direktiva bo rešila življenja in zmanjšala število
Evropejcev, ki trpijo zaradi bolezni, povezanih s kajenjem.“ </i></p>
<p>Po študiji Svetovne
banke<sup><b><a name="fnB1" href="#fn1">[1]</a></b></sup> prepoved
oglaševanja lahko zmanjša razširjenost kajenja do 7 %. Eden od
ciljev Okvirne konvencije SZO o nadzoru tobaka, katero je EU nedavno
ratificirala (glej <a
href="/rapid/middayExpressAction.do?date=30/06/2005&guiLanguage=fr">MEX/05/0630</a>),
je prepoved oglaševanja, promocija tobaka in sponzoriranje po vsem svetu.
Približno 650 000 ljudi v EU vsako leto umre zaradi bolezni, povezanih s
kajenjem, zato je verjetno, da bi celo majhno zmanjšanje razširjenosti
kajenja rešilo na tisoče življenj.</p>
<p>Direktiva iz leta 2003 o oglaševanju tobaka velja samo za
oglaševanje in sponzoriranje čez mejo. Oglaševanje v kinodvoranah
in na oglasnih deskah ali maloprodajno trženje (npr. pepelniki ali
sončniki) zato ne spada v to področje uporabe. Prav tako tudi ne
sponzoriranje s strani tobačnih podjetij na lokalnih dogodkih z
udeleženci samo ene države članice. </p>
<p>Oglaševanje tobaka na televiziji je v EU prepovedano od začetka
90-ih let in ga ureja Direktiva o TV brez meja. </p>
<p>Direktiva iz leta 2003 je bila sprejeta v okviru pristojnosti EU za ureditev
notranjega trga. Do leta 1990 so različni nacionalni predpisi o
oglaševanju tobaka in sponzoriranju postali ovira za prosti pretok
proizvodov in podpornih storitev med državami članicami. Leta 1998 je
EU poskusila rešiti to težavo s sprejetjem direktive o prepovedi vseh
oblik oglaševanja tobaka in sponzoriranja. To direktivo je Evropsko
sodišče leta 2001 razveljavilo in odredilo, da popolna prepoved
presega pristojnosti EU. Vendar je Sodišče izjavilo, da bi EU lahko
pravno upravičeno uvedla bolj omejevalno prepoved o oglaševanju tobaka
in sponzoriranju. Direktiva iz leta 2003 strogo izpolnjuje omejitve, ki jih je
določilo Sodišče v svoji sodbi iz leta 2001.</p>
<p><b>Poročilo o tobaku</b></p>
<p>Poročilo o izvajanju Direktive o tobačnih izdelkih ugotavlja, da se
določbe o opozorilih o zdravju in o največji dovoljeni količini
katrana, nikotina in ogljikovega monoksida spoštujejo. Vendar imajo javni
organi zelo nepopolno sliko o sestavinah, ki se uporabljajo v cigaretah, njihovi
funkcijah in o zdravstvenih učinkih na potrošnika, in sicer predvsem
zaradi nepopolnega razkrivanja podatkov s strani tobačnih podjetij.
Posvetovanje o tem, kako okrepiti učinkovitost pravil o razkrivanju
podatkov o dodatkih, bo v jeseni. </p>
<p><b>Nadaljnje informacije</b><br>Glej tudi <a
href="/rapid/pressReleasesAction.do?reference=MEMO/05/274&format=HTML&aged=0&language=EN&guiLanguage=fr">MEMO/05/274</a></p>
<hr><p><sup><b><a name="fn1" href="#fnB1">[1]</a></b></sup> Poročilo Svetovne
banke „The Economics of Tobacco Control“, 1999</p>


