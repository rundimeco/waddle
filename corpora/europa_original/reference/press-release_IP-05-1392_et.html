					<p align="right"><b>IP/05/1392</b></p>
<p align="right">Brüssel, 9. november 2005</p>
<h1>
<a name="Heading4"></a><b>Laienemisstrateegia: kohustuste
kindlustamine, tingimuste täitmine ja teavitustegevus</b></h1>
<p><b><i>Täna võttis komisjon vastu üldise laienemisstrateegia
kandidaatriikide Horvaatia ja Türgi ning Lääne-Balkani piirkonna
võimalike kandidaatriikide jaoks. See strateegia tugineb kolmele
põhimõttele: ELi laienemisega seotud kohustuste kindlustamine,
õiglaste ja rangete tingimuste rakendamine ning parem teavitamine
laienemisest. </i></b></p>
<p>Horvaatia ja Türgi on kandidaatriigid ning Lääne-Balkani
riigid on selgelt Euroopa Liidule suunitletud. EL peab oma kohustustest kinni,
kui riigid on täitnud ranged ühinemistingimused. Samal ajal peab EL
paremini teavitama ühinemisprotsessi eesmärkidest ja probleemidest.
</p>
<p>Laienemisstrateegiat esitledes sõnas laienemisvolinik Olli Rehn:
„Hoolikalt juhitud laienemisprotsess on ELi üks võimsamaid ja
edukamaid poliitilisi tööriistu. Soov saada ELi liikmeks aitab kaasa
riikide demokraatlikule ja majanduslikule ümberkujundamisele.
Kõikidele Euroopa kodanikele on kasulik, kui nende naabriteks on stabiilse
demokraatia ja eduka turumajandusega riigid. EL ei saa oma vastutust
kõrvale lükata. Ent laienemise tempo puhul tuleb arvestada ka ELi
suutlikkust uusi liikmeid vastu võtta.“<i> </i></p>
<p>EL peab oma kriteeriumide täitmist nõudes jääma
paindumatuks, ent olema õiglane edusamme tunnustades. Taotlejariigid
võivad liikuda protsessi ühest etapist teise üksnes siis, kui nad
on täitnud eelmise etapi tingimused. Komisjon aitab riike ning jälgib
nende arengut. </p>
<p>ELi suhted Horvaatia ja Türgiga jõudsid uude etappi 3. oktoobril,
kui alustati ühinemisläbirääkimisi.
Läbirääkimised põhinevad riigi saavutustel ning
läbirääkimiste tempo sõltub riigi edusammudest liikmesuse
nõuete täitmisel. </p>
<p>Teistele Lääne-Balkani riikidele pakub komisjon välja
tegevuskava nende liikumiseks Euroopa Liidu suunas, kuhu on märgitud etapid
ja igal etapil täidetavad tingimused. ELiga stabiliseerimis- ja
assotsiatsioonilepingu sõlmimine on selle protsessi peamine samm. Albaania
on üldiselt teinud piisavalt edusamme, et luua rakendamissuutlikkus, mis
sillutab teed sellise lepingu läbirääkimiste lõpetamiseks.
Serbia ja Montenegro alustas äsja stabiliseerimis- ja
assotsiatsioonilepingu läbirääkimisi ning Bosnia ja Hertsegoviina
teeb seda lähiajal. </p>
<p>Riigi rahuldavad saavutused stabiliseerimis- ja assotsiatsioonilepingu
kohustuste täitmisel (sh kaubandusega seotud sätete kohaldamine
vahelepingu vormis) on põhiline asjaolu, mida EL arvestab liikmesuse
taotlemise puhul. Komisjoni arvamuse põhjal võib EL anda riigile
kandidaatriigi staatuse. Komisjon soovitab nõukogul anda kandidaatriigi
staatus endisele Jugoslaavia Makedoonia vabariigile.</p>
<p>Kandidaatriigi staatus tähendab ELiga tihedamate suhete poliitilist
tunnistamist, ent see ei tähenda automaatselt, et riik võib alustada
ELi liikmeks saamise läbirääkimisi. Selleks peab riik olema
teatavas ulatuses täitnud liikmesuskriteeriumid. Eelkõige peab riik
täitma poliitilised kriteeriumid, mis hõlmab teatavatel juhtudel
täielikku koostööd endise Jugoslaavia asjade rahvusvahelise
kriminaalkohtuga.  </p>
<p>Kosovo<sup><b><a name="fnB1" href="#fn1">[1]</a></b></sup> edasine areng
ELiga ühinemise suunas on samuti osa laienemisstrateegiast. Euroopa
integratsioon on oluline tingimus püsiva kokkuleppe saavutamiseks Kosovo
staatuse üle, mis tugevdab piirkonna julgeolekut ja stabiilsust.
<br>Lisateavet saab: <br><a
href="/rapid/pressReleasesAction.do?reference=MEMO/05/410&format=HTML&aged=0&language=EN&guiLanguage=en">MEMO/05/410</a>,
<a
href="/rapid/pressReleasesAction.do?reference=MEMO/05/411&format=HTML&aged=0&language=EN&guiLanguage=en">MEMO/05/411</a>
ja <a
href="/rapid/pressReleasesAction.do?reference=MEMO/05/412&format=HTML&aged=0&language=EN&guiLanguage=en">MEMO/05/412</a>
ning</p>
<p><a
href="http://ec.europa.eu/enlargement/index.htm">http://ec.europa.eu/enlargement/index.htm</a></p>
<hr><p><sup><b><a name="fn1" href="#fnB1">[1]</a></b></sup> Reguleeritakse ÜRO
Julgeolekunõukogu resolutsiooniga nr 1244.</p>


