					<p align="right"><b>IP/05/1171</b></p>
<p align="right">Briselē, 2005. gada 21. septembrī</p>
<h1>
<a name="Heading4"></a><b>E</b><b>iropas Komisija izstrādā
plānus turpmākajai pētniecības programmai</b></h1>
<p><b><i>Eiropas Komisija šodien ir nākusi klajā ar
sīkāk izstrādātu priekšlikumu jaunajai
pētniecības un attīstības finansēšanas programmai
no 2007. līdz 2013. gadam. Komisijas priekšlikums par
Īpašajām programmām paredz īstenot praksē
Komisijas 2005. gada aprīlī ierosināto visaptverošo
pamatdokumentu, t.i., Septīto pamatprogrammu, ko veido četras
pamatdaļas: „Sadarbība”, „Idejas”,
„Cilvēki” un „Iespējas”. Pirms Padomes
lēmuma pieņemšanas tās tiks apspriestas ar Eiropas
Parlamentu.</i></b></p>
<p><i>“Eiropai ir vajadzīgs stabils pamats pētniecībai no
2007. gada”,</i> teica Eiropas Komisijas Zinātnes un
pētniecības lietu komisārs Janešs Potočniks (Janez
Potočnik)<i>. “Mūsu priekšlikums ir paredzēts, lai
sniegtu Eiropai to, kas vajadzīgs tās nākotnei. Šobrīd
svarīgi ir piešķirt pietiekamus līdzekļus, lai
varētu sasniegt šā projekta paredzēto mērķi -
paaugstināt Eiropas konkurētspēju un nodrošināt
augstāku dzīves kvalitāti tās pilsoņiem. Komisija
darīs visu iespējamo, lai nodrošinātu gatavību
īstenot šīs programmas, tiklīdz būs pabeigts
likumdošanas process.”</i></p>
<p>Četras galvenās šodien ierosinātās
Īpašās programmas ir šādas:</p>
<p><b><u>Sadarbība</u></b>: programma „Sadarbība” ir
izstrādāta, lai iegūtu vadošo lomu galvenajās
zinātnes un tehnoloģiju jomās, atbalstot sadarbību starp
universitātēm, rūpniecības nozarēm,
pētniecības centriem un valsts iestādēm gan Eiropas
Savienībā, gan visā pasaulē. Deviņas
ierosinātās
tēmas<sup><b><a name="fnB1" href="#fn1">[1]</a></b></sup> atbilst
svarīgākajām zinātnes atziņu un tehnoloģiju
progresa jomām, kurās jāpastiprina izcili pētījumi, lai
risinātu Eiropā aktuālus sociālos, ekonomiskos, vides un
rūpniecības jautājumus.</p>
<p><b><u>Idejas</u></b>: programmā „Idejas” tiks izveidota
Eiropas Pētniecības padome, ar kuras palīdzību varēs
atbalstīt patiesi radošus zinātniekus, inženierus un
pētniekus. Viņu zinātkāre un zināšanu alkas
visticamāk ļaus veikt iepriekš neparedzamus un apbrīnojamus
atklājumus, kas var mainīt cilvēku izpratni un pavērt jaunu
skatījumu uz tehnoloģiju progresu un sniegt risinājumu
ilgstošām sociālām un vides problēmām.</p>
<p><b><u>Cilvēki</u></b>: programmā „Cilvēki”
paredzēts gan kvalitatīvi, gan kvantitatīvi stiprināt
zinātnes un pētniecības jomā pieejamos cilvēkresursus
visā Eiropā. Programma veicinās zinātniskās karjeras
uzsākšanu un turpināšanu, rosinās pētniekus palikt
Eiropā un piesaistīs Eiropai talantīgākos prātus.</p>
<p><b><u>Iespējas</u></b>: īpašā programma
„Iespējas” sekmēs pētniecības un
jauninājumu potenciālu visā Eiropā. To veido tādi
elementi kā jauna pētniecības infrastruktūra, atbalsts
maziem un vidējiem uzņēmumiem, „zināšanu
reģionu” izveide, pētniecības potenciāla
apgūšana konverģences un attālos reģionos, kā
arī zinātnes nozīmes palielināšana
sabiedrībā.</p>
<p>Komisija ir pieņēmusi arī programmu, kurā nosaka tās
iekšējo pētniecības iespēju –
<b><u>Kopīgā pētniecības centra</u></b> –
turpmāko attīstību. Šī programma vairos KPC spēju
sniegt atbilstīgu zinātnisko un tehnisko atbalstu Komisijas dienestiem
un dalībvalstīm, lai tās varētu atbilstoši risināt
aktuālos jautājumus krīzes, ārkārtēju
situāciju gadījumā un galvenajās politikas izstrādes
jomās.</p>
<p>Turpmāko mēnešu laikā Eiropas Komisija iesniegs
priekšlikumu attiecībā uz līdzdalības noteikumiem
dažādajās Īpašajās programmās. Šie
priekšlikumi būs nozīmīgi vienkāršošanas
centieni, ko veiks Komisija un kuru mērķis būs padarīt
programmu pieejamāku un saprotamāku tās lietotājiem.
Šodien izvirzītā priekšlikuma vienkāršā,
skaidrā struktūra un finansēšanas instrumentu veida
samazinājums jau ir solis šajā virzienā.<br>Saite ar
Pētniecības ģenerāldirektorāta tīmekļa
vietni:<br><a
href="http://ec.europa.eu/research/">http://ec.europa.eu/research/</a></p>
<p><a
href="http://ec.europa.eu/research/future/index_en.cfm">http://ec.europa.eu/research/future/index_en.cfm</a><br>Saite
ar Kopīgā pētniecības centra
ģenerāldirektorāta tīmekļa vietni:</p>
<p><a href="http://www.jrc.ec.europa.eu">http://www.jrc.ec.europa.eu</a></p>
<p>+ <a
href="/rapid/pressReleasesAction.do?reference=MEMO/05/335&format=HTML&aged=0&language=EN&guiLanguage=fr">MEMO/05/335</a>
– <a
href="/rapid/pressReleasesAction.do?reference=MEMO/05/336&format=HTML&aged=0&language=EN&guiLanguage=fr">MEMO/05/336</a></p>
<hr><p><sup><b><a name="fn1" href="#fnB1">[1]</a></b></sup> Veselība;
pārtika, lauksaimniecība un biotehnoloģija; informācijas un
komunikācijas tehnoloģijas; nanozinātnes, nanotehnoloģijas,
materiāli un jaunas ražošanas tehnoloģijas;
enerģētika; vide (tostarp klimata pārmaiņas); transports
(tostarp aeronautika), sociālekonomiskās zinātnes un
humanitārās zinātnes; drošība un kosmoss.</p>


