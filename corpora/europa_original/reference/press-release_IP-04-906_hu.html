					<p align="right"><b>IP/04/906</b></p>
<p align="right">Brüsszel, 2004. július 14.</p>
<h1>
<a name="Heading4"></a><b>Kapcsolatépítés az
állampolgárok és az EU költségvetése
között</b></h1>
<p><b><i>A jelenlegi finanszírozási rendszer mostanáig stabil
erőforrásokat biztosított az EU költségvetése
számára, de idővel egyre kevésbé
átlátható lett. Emellett, egyre inkább függ a nemzeti
államkincstárokból érkező átutalásoktól,
ahelyett, hogy valós, „saját erőforrásokon”
alapulna, mint ahogy a Szerződések rendelkeznek. A Bizottság
saját erőforrásaira vonatkozó jelentés, melyet a
törvény előír, ennélfogva azt indítványozza,
hogy a Bizottság mérlegelje egy új finanszírozási
rendszer bevezetését az EU számára, melyre 2014-ig
kerülne sor, és egy fő pénzügyi erőforrás
köré csoportosulna, mely vagy az energián, a forgalmi adón
vagy a vállalati jövedelemadón alapulna. Ez jobban
tudatosítaná az állampolgárok körében a
költségvetés céljára fordított
erőforrásokat és a döntéshozókat
elszámoltathatóbbá tenné. Ez az adóalapú
erőforrás felváltaná a meglévő
erőforrásokat, ennélfogva semleges lenne az EU
finanszírozás szintjének szempontjából. </i></b></p>
<p>Michaele Screyer, költségvetési biztos, a következőt
nyilatkozta: „A javaslat tükrözi az EU jellegét, mint a
tagállamok és az állampolgárok unióját,
azáltal, hogy tisztázza az adófizető és az EU
költségvetése közötti kapcsolatot. Emellett hozzá
fog segíteni, hogy továbblépjünk a tagállamok
nettó hozzájárulásairól folytatott meddő
vitákon, annak biztosításával, hogy az
erőforrásokat a meghatározott módon az egész EU
területéről és nem csupán az
államkincstárokból gyűjtjük össze.”  </p>
<p><b>Átlátható és hatékony finanszírozás
adóalapú erőforrás alapján</b></p>
<p>Jelenleg, az EU költségvetésének több, mint
73%-ának finanszírozása a nemzeti
államkincstárokból érkező
hozzájárulásokból történik, a tagállamok
bruttó nemzeti jövedelme arányában. Egyéb
erőforrások, főleg vámbevételek és a forgalmi
adóra alapuló erőforrások, csökkenő
tendenciát mutatnak. E tendencia megfordítására a
Bizottság 3 fő tervezetet javasol az adóalapú saját
erőforrásra, az alábbiak adott hányadában:</p>
<ol>
<li>az energiafogyasztásra vonatkozó adókulcs, mely a
közúti szállítás során igénybevett
motorüzemanyagra korlátozódik.  Emellett figyelembe veszik a
repülés során felhasznált üzemanyagot és az azzal
kapcsolatos kibocsátásokat, mint a sugárhajtású
üzemanyagok jelenlegi adómentességének
megszüntetésére vonatkozó lehetséges,
jövőbeni fejlesztést. </li>
<li>a nemzeti forgalmi adókulcs, mely az EU finanszírozását
érthetőbbé teszi az állampolgárok számára.
Nem lenne további adóteher, mivel az EU kulcsot a nemzeti forgalmi
adókulcs egyenértékű csökkentése
ellensúlyozná. Az EU és a nemzeti forgalmi adónak
külön adónemként kell megjelennie a számlákon vagy
bizonylatokon.</li>
<li>vállalati jövedelemadó. Ennek az alternatívának a
megvalósítása tartana a legtovább, politikai és
igazgatási szemszögből is, mivel politikai megegyezésre
lenne szükség az adóalap harmonizálásának
elvéről, a minimum adókulcs meghatározása
előtt.</li></ol><p>Egy teljesen adóalapú rendszer az EU
integráció jelenlegi szintjén nem realisztikus, ennélfogva
ezt nem indítványozzuk. A pénzügyi erőforrás
bevezetése fokozatosan történne a jelenlegi forgalmi
adóforrás felváltására, egy korlátozottabb
bruttó nemzeti jövedelem erőforrás mellett.</p>
<p>Mindhárom lehetőség esetében, a harmonizáció
irányában megtett haladás sebessége és az új
pénzügyi erőforrás bevezetésével kapcsolatos
szakmai előkészítő munka az alapul szolgáló
politikai akarattól függ majd. A Tanácsot felkérjük
ezen lehetőségek megvitatására, mielőtt a
Bizottság felvázolja a valóságos saját
pénzügyi forrás 2014-es bevezetéséhez vezető utat.
</p>

