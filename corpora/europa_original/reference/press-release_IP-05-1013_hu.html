					<p align="right"><b>IP/05/1013</b></p>
<p align="right">Brüsszel, 2005. július 27.</p>
<h1>
<a name="Heading4"></a><b>Július 31-</b><b>én hatályba
lépő dohányreklám-tilalom</b></h1>
<p><a name="_Hlt109452624"></a><b><i>Markos Kyprianou,
egészségügyi és fogyasztóvédelmi európai
biztos üdvözölte az EU dohányreklámról
szóló irányelve  július 31-i hatályba
lépését. Az Európai Parlament és a Tanács
által 2003-ban elfogadott irányelv (l. <a
href="/rapid/pressReleasesAction.do?reference=IP/02/1788&format=HTML&aged=1&language=EN&guiLanguage=fr">IP/02/1788</a>)
tiltja a dohányáru reklámozását az írott
sajtóban, a rádióban és az interneten. Az irányelv
ezenkívül tiltja a dohánygyárak
</i></b><b><i>szponzorként való
közreműködését  a nemzetközi kulturális
és sportrendezvényeken. Bár a legtöbb EU-tagállam
már  elfogadta, vagy épp most fogadja el a szükséges
törvényeket, mégsem egyértelmű, hogy mindegyik így
fog tenni  július 31-ig . Ettől függetlenül az Európai
Bizottság elfogadta a dohányáru-irányelv
végrehajtásáról szóló jelentést.</i></b></p>
<p>A dohányreklám-irányelv végrehajtásának
kapcsán Kyprianou biztos úr azt mondta: <i>„A
dohányreklámok tilalma az egyik leghatásosabb módja a
dohányzás csökkentésének. Az irányelv
életeket fog megmenteni és csökkenti azon európaiak
számát, akik a dohányzással összefüggő
betegségekben szenvednek.”</i> </p>
<p>A Világbank egy
tanulmánya<sup><b><a name="fnB1" href="#fn1">[1]</a></b></sup>  szerint a
reklámtilalmak akár 7 %-kal is csökkenthetik a
dohányzás terjedését. A WHO
dohányzásfelülgyeleti keretegyezményének –
amelynek az EU nemrégiben zárta le a ratifikációját
(l.: <a
href="/rapid/middayExpressAction.do?date=30/06/2005&guiLanguage=fr">MEX/05/0630</a>)
– egyik célja az egyetemes dohányreklámozási,
-promóciós és –szponzorálási tilalom
bevezetése. Az EU-ban évente mintegy 650 000 ember hal meg a
dohányzással összefüggő betegségekben, így a
dohányzás terjedésének egészen kis
mértékű csökkentése is ezrek életét mentheti
meg.</p>
<p>A 2003-as dohányreklám-irányelv kizárólag a
több országot érintő eseményekhez kapcsolódó
reklámokra és szponzorálásra vonatkozik. A mozikban és
a hirdetőtáblákon való reklámozás, illetve a
marketing használata (pl. hamutartók, napernyők) nem tartozik
ennek hatályába, ahogy a dohányipar szponzorálása sem a
kizárólag nemzeti, egy tagállamból származó
versenyzők részvételével szervezett eseményeken. </p>
<p>Az EU már a ’90-es évek elején betiltotta a
televíziós dohányreklámokat, ennek
betartásáról a Határok nélküli
televíziózásról szóló irányelv gondoskodik.
</p>
<p>A 2003-as irányelv az EU tekintélyét latba vetve
szabályozta a belső piacot. Az 1990-es évekre, a
különböző nemzeti dohányreklámozási és
-szponzorálási jogszabályok akadályt jelentettek ezen a
területen a termékek és szolgáltatások tagállamok
közötti szabad mozgásának. 1998-ban az EU-nak sikerült
megoldani e nehézséget azáltal, hogy bevezette a
dohányreklámok és a dohányipari szponzorálás
minden fajtáját tiltó irányelvet. </p>
<p>Az Európai Bíróság 2001-ben hatályon kívül
helyezte ezt az irányelvet, amely azzal járt, hogy a teljes
tiltás kívül rekedt az EU hatáskörén. Ugyanakkor a
Bíróság azt is megállapította, hogy az EU jogosan
vezethet be körülhatároltabb dohányreklám és
-szponzorálási tilalmat. A 2003-as irányelv szorosan tartja
magát a Bíróság 2001-es ítéletében
lefektetett korlátokhoz.</p>
<p><b>Dohányügyi jelentés</b></p>
<p>A dohánytermék-irányelv bevezetéséről
szóló jelentés rendelkezett az egészségügyi
figyelmeztetésekről, és tiszteletben kell tartani a legmagasabb
kátrány-, nikotin- és szénmonoxid-tartalmat. Ugyanakkor a
közhatóságoknak rendkívül hiányos képük
van a cigaretta összetevőiről, szerepükről és a
fogyasztókra gyakorolt egészségügyi hatásairól,
ami részben a dohányipar hiányos
tájékoztatásának következménye.. Ősszel
tanácskozásra kerül sor arra vonatkozóan, hogyan lehetne
még hatákonyabbá tenni az adalékanyagokat ismertető
szabályokat. </p>
<p><b>További információ</b></p>
<p>Lásd még <a
href="/rapid/pressReleasesAction.do?reference=MEMO/05/274&format=HTML&aged=0&language=EN&guiLanguage=fr">MEMO/05/274</a></p>
<hr><p><sup><b><a name="fn1" href="#fnB1">[1]</a></b></sup> A dohányzás
szabályozásának gazdasági kérdéseiről
szóló világbanki jelentés, 1999.</p>


