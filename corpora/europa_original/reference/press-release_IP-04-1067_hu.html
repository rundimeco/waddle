					<p align="right"><b>IP/04/1067</b></p>
<p align="right">Brüsszel, 2004. szeptember 6.</p>
<h1>
<a name="Heading4"></a><b>A Bizottság új portált hozott
létre, amely a kibővített EU polgárainak jogaikról
alaposabb tájékoztatást nyújt</b></h1>
<p><b><i>1.	Az Európai Bizottság egy új,
„Párbeszéd a polgárokkal” elnevezésű
portált - <a
href="/citizensrights/">http://europa.eu/citizensrights/</a>
- hozott létre, amely pontosan tájékoztat arról, hogy a
polgárok miként érvényesíthetik jogaikat az EU
belső piacán, és amely mind a 20 hivatalos nyelven
megtekinthető. Az oldalon az EU-jog tíz területét
bemutató ismertető, továbbá több mint 1300
nyomtatható, többnyelvű, gyakorlati tanácsokat
tartalmazó tájékoztató található. Ha a
használók nem találják a szükséges
információt, illetve kérdésük merül fel az EU
politika bármely aspektusával kapcsolatban, az oldalon keresztül
telefonálhatnak vagy e-mailt küldhetnek más tanácsadó
és problémamegoldó szolgálatoknak, és személyre
szóló segítséget kaphatnak a 20 nyelv bármelyikén.
</i></b></p>
<p>Frits Bolkestein, a belső piacért felelős biztos szerint:
„Ez az új oldal modern technológiát alkalmaz az olyan
célzott tájékoztatás érdekében, amely az embereket
azáltal segíti életminőségük
javításában, hogy élnek az EU belső piacán
fennálló jogaikkal - helytelen a polgárokat az általuk nem
kívánt nyomtatványokkal „bombázni”. Amennyiben
az oldal nem nyújt segítséget, a használók saját
nyelvükön valós személyekhez fordulhatnak. Ez
bizonyítja, hogy a Bizottság segíteni akar azoknak, akik
élni szeretnének az EU adta lehetőségekkel”.  </p>
<p>Az új oldal hozzáférést kínál az EU szerte
fennálló jogokról és lehetőségekről
szóló útmutatókhoz. A témák között
szerepel: élet, munka, tanulmányok és utazás más EU
országokban; termékek és szolgáltatások
vásárlása az EU területén;
esélyegyenlőség; adatvédelem; a határt
átlépő pénzügyi szolgáltatásokkal kapcsolatos
viták rendezése. Található egy 20 nyelvű, hamarosan
újabb információkkal kiegészülő
összefoglaló is a munkavállalóknak az új
tagállamokba irányuló, illetve az azokból jövő
szabad mozgásával kapcsolatos átmeneti
megállapodásokról.Az oldal kb. 1300 „nemzeti
tájékoztatón” keresztül további
különleges információkat nyújt a 15
„régi” tagállam számára angolul, franciául,
németül és az érintett tagállam nyelvén. A
használó kiválaszt egy területet, például a
foglalkoztatást, a fogyasztóvédelmet vagy a tanulmányokat
egy másik EU országban, majd egy konkrétabb tárgykört,
mint „munkakeresés”, „bankszámla nyitása”
vagy „felsőoktatás”, valamint az érdeklődés
tárgyát képező országot.</p>
<p>Az oldal tájékoztat a jogról európai szinten és az
érintett tagállam szintjén, továbbá javaslatot tesz a
gyakorlati lépésekre.</p>
<ul>
<li>Az oldalról elérhetőek hasznos tagállami címek,
telefonszámok és on-line források, így a használók
gyorsan reagálhatnak a kapott tanácsra. A Bizottság egyéb
tanácsadó és tájékoztató szolgálatainak
linkjei is megtalálhatók itt,<u> </u>beleértve - a Europe
Direct-et (<a
href="/rapid/pressReleasesAction.do?reference=IP/03/986&format=HTML&aged=1&language=EN&guiLanguage=en">IP/03/986</a>),
amely választ ad az EU-t érintő minden kérdésre és
online vagy ingyenesen hívható telefonszám (00 800 6789 10
11<sup><b><a name="fnB1" href="#fn1">[1]</a></b></sup>)
segítségével egész Európában
használható.</li>
<li>a Polgárok Útjelző Szolgálatát (<a
href="/rapid/pressReleasesAction.do?reference=IP/02/1110&format=HTML&aged=1&language=EN&guiLanguage=en">IP/02/1110</a>),
amelyben jogi szakértők ingyenesen személyre szóló
tanácsot nyújtanak a gyakorlati jogokról, és arról,
hogy hová kell fordulni azok érvényesítéséhez. A
használók saját nyelvükön kapnak választ 8 napon
belül;</li>
<li>a SOLVIT-ot (<a
href="/rapid/pressReleasesAction.do?reference=IP/02/1110&format=HTML&aged=1&language=EN&guiLanguage=en">IP/02/1110</a>),
amely a miden tagországban megtalálható központok
hálózatán keresztül segít a polgároknak és a
vállalkozásoknak, hogy az EU-szabályoknak a nemzeti
közigazgatás általi helytelen alkalmazása
kiigazításra kerüljön. </li></ul><p>A fenti szolgálatok
mind a 25 tagállamban, mind a 20 hivatalos nyelven elérhetők. A
„Polgárokkal folytatott párbeszéd” oldallal
együtt ezek is egy integrált „kaszkádrendszer”
részét képezik, amely a használókat gyorsan a
kérdésüknek megfelelő belépési ponthoz
irányítják.</p>
<p>A „Polgárokkal folytatott párbeszéd” oldal
fejlesztése tovább folytatódik. A nemzeti hatóságok
együttműködésével idővel elkészülnek
majd a 10 új tagállammal kapcsolatos tájékoztatók is.
</p>
<hr><p><sup><b><a name="fn1" href="#fnB1">[1]</a></b></sup> bizonyos
mobiltelefon-szolgáltatók nem engednek hozzáférést a
00800-ás számokhoz vagy ezeket a hívásokat
számlázzák- bizonyos esetekben telefonfülkékből
vagy hotelekből ezekért a hívásokért fizetni kell </p>


