					
<P><B>IP/00/1296</B>
<P>Brussel, 8 november 2000
<H3>
<P><B>Accijns : de Commissie stelt voor de belastingvrijstellingen voor olieproducten te verlengen of af te schaffen</B></H3>
<P><I><B>De Commissie heeft haar goedkeuring gehecht aan een voorstel voor een besluit van de Raad betreffende het al dan niet verlengen van de vrijstellingen of verlagingen van het accijnsrecht op minerale oli</B></I><I><B>ën die gebruikt worden voor specifieke doeleinden. Deze herziening voorziet in de onmiddellijke of nakende afschaffing van 25 afwijkingen, de verlenging met twee jaar van de afwijkingen betreffende accijnsverlagingen voor diesel gebruikt in bedrijfsvoertuigen onder voorbehoud van grondig onderzoek in verband met de regels inzake staatssteun en zonder mogelijkheid tot latere bijkomende verlenging, de verlenging met ten hoogste twee jaar van 14 andere afwijkingen eveneens onder voorbehoud van grondig onderzoek in verband met de regels inzake staatssteun en de verlenging met 5 jaar van 61 afwijkingen. Het voorstel past in het kader van de richtlijn betreffende de harmonisatie van de structuur van de accijns op minerale oli</B></I><I><B>ën (92/81/EEG). Deze richtlijn, die is gebaseerd op het beginsel dat voor een koppel "product/aanwending" slechts </B></I><I><B>é</B></I><I><B>én tarief geldt, stelt de minimumaccijnzen op aardolieproducten alsmede de verplichte en facultatieve uitzonderingen vast. De richtlijn bepaalt echter ook dat de lidstaten verdere vrijstellingen of verlagingen mogen vragen uit specifieke beleidsoverwegingen. Bij de indiening van haar voorstellen moet de Commissie rekening houden met de gevolgen van de afwijkingen voor de werking van de interne markt, eventuele verstoring van de concurrentie en het beleid op het gebied van milieubescherming, vervoer en energie.</B></I>
<P>«De Commissie stelt voor de talrijke afwijkingen in verband met de accijns te rationaliseren door een aantal daarvan die niet langer verantwoord zijn af te schaffen en door voor een groot aantal overblijvende afwijkingen die motivering regelmatiger aan een nieuw onderzoek te onderwerpen" verklaarde Frits Bolkestein, Europees commissaris voor belastingen en de interne markt. "De huidige situatie toont duidelijk aan dat de onderlinge aanpassing van de accijns een doeltreffend instrument zou zijn om de verstoring van de concurrentie tussen de lidstaten te verminderen en ik verzoek de lidstaten dan ook om het voorstel voor een richtlijn inzake de belasting op energieproducten, dat sinds 1997 bij de Raad geblokkeerd zit, snel goed te keuren".
<P>Volgens beschikking 1999/880/EG van de Raad, die op 31 december 2000 verstrijkt, moet de Commissie aan de Raad passende voorstellen voorleggen met betrekking tot de bestaande afwijkingen. De Raad onderzoekt vervolgens de situatie en besluit of de machtigingen moeten worden ingetrokken, gewijzigd dan wel verlengd.
<P>De Commissie stelt voor om de op een groot aantal afwijkingen van toepassing zijnde procedures voor verlenging te wijzigen door de mogelijkheid tot automatische verlenging voor 60 gevallen af te schaffen. Deze belangrijke wijziging versterkt de effectiviteit van de controle op de afwijkingen aangezien zij op gezette tijden opnieuw  worden onderzocht en voor het continueren daarvan een gunstige beslissing nodig is.
<P>De Commissie stelt voor de afwijkingen die verenigbaar zijn met het beleid van de Gemeenschap op het gebied van milieu, energie of vervoer en die niet a a-priori leiden tot concurrentieverstoringen die strijdig zijn met de communautaire belangen met 5 jaar te verlengen. 
<P>De afwijkingen hebben betrekking op uiteenlopende sectoren zelfs bijvoorbeeld brandstof gebruikt voor lokaal openbaar vervoer en naar milieucategorie gedifferentieerde accijnstarieven.
<P>Wat de diesel voor bedrijfsvoertuigen betreft, stelt de Commissie voor de afwijkingen waarbij een verlaagde accijns wordt toegestaan met 2 jaar te verlengen zonder mogelijkheid tot een latere bijkomende verlenging. Bovendien wordt een grondig onderzoek verricht naar de verenigbaarheid met de interne markt waarbij vooral rekening wordt gehouden met de voorschriften inzake staatssteun. 
<P>De Commissie is van oordeel dat deze maatregelen, die oorspronkelijk waren ingegeven door ruimere nationale beleidsmaatregelen inzake milieubescherming, op fiscaal niveau worden gedekt door machtigingsbeschikkingen die de Raad minder dan een jaar geleden met eenparigheid van stemmen heeft aangenomen. Zij passen bovendien in het kader van de accijns op diesel die sterk verschilt van lidstaat tot lidstaat omdat het communautaire kader slechts voorziet in verplichte minimumtarieven die door veel lidstaten, waaronder Italië, Frankrijk en Nederland, sterk worden overschreden. De minimumaccijns op dieselbrandstof bedraagt 245 € voor 1.000 liter. Het laagste tarief dat door een lidstaat wordt toegepast bedraagt 246 € (Portugal), het hoogste 797 € (Verenigd Koninkrijk). Bovendien komen alle afwijkingen ten goede aan de communautaire wegvervoerders, zonder onderscheid naar nationaliteit, wanneer zij zich in de betrokken lidstaten bevoorraden. Voor de nationale en communautaire vervoerondernemingen gelden namelijk gelijksoortige mechanismen voor de terugbetaling van de accijns. Tot slot leidt de verlenging van de afwijkingen niet tot een verruiming van het juridisch kader van de bestaande afwijkingen.
<P>De afwijkingen die de Commissie onmiddellijk of in de nabije toekomst wenst af te schaffen zijn niet conform de communautaire wetgeving of het milieubeleid. De afwijkingen voor afgewerkte olie waarbij geen voorrang werd gegeven aan regeneratie moeten bijgevolg worden afgeschaft. De afwijkingen voor de particuliere luchtvaart en pleziervaart moeten over een periode van ten hoogste twee jaar geleidelijk worden afgeschaft.
<P>De Raad moet vóór 31 december 2000 met eenparigheid van stemmen een besluit nemen over het voorstel van de Commissie.
