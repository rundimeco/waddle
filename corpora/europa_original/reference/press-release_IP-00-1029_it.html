					
<P><B>IP/00/1029</B>
<P>Bruxelles, 20 settembre 2000
<H3>
<P><B>La Commissione auspica l'integrazione delle questioni ambientali nella politica economica dell'UE</B></H3>
<P><I><B>In una comunicazione al Consiglio e al Parlamento europeo il Commissario europeo </B></I><I><B>incaricato degli Affari economici e finanziari</B></I><I><B> Pedro Solbes ha dichiarato che non esiste vera contraddizione tra crescita economica e tutela dell'ambiente. Saranno ovviamente necessari dei cambiamenti per indirizzare le nostre societ</B></I><I><B>à verso uno sviluppo sostenibile dal punto di vista ambientale e dovranno essere usati sempre pi</B></I><I><B>ù spesso strumenti di mercato nello sforzo di integrare obiettivi ambientali ed economici. Secondo il Commissario UE per l'ambiente Margot Wallstr</B></I><I><B>öm, a termine l'eliminazione delle sovvenzioni che vanno a danno dell'ambiente e l'applicazione del principio "chi inquina paga" dovrebbero aumentare l'efficienza economica e la competitivit</B></I><I><B>à determinando una crescita economica sostenibile con una maggiore quantit</B></I><I><B>à e qualit</B></I><I><B>à dei posti di lavoro e una migliore coesione sociale.</B></I>
<P>La crescita economica permette alla società di offrire ai propri membri un ambiente più pulito e più sano in quanto consente di investire in tecnologie e in prodotti più rispettosi dell'ambiente. Di conseguenza, è necessario valutare come conciliare la crescita degli standard di vita con la tutela ed il miglioramento della qualità dell'ambiente. Per raggiungere l'obiettivo fissato per l'Unione dal Consiglio europeo di Lisbona, ossia diventare l'economia basata sulla conoscenza più competitiva e dinamica del mondo, in grado di realizzare una crescita economica sostenibile, è essenziale cambiare anche il nostro approccio alla politica ambientale. I responsabili politici in questo ambito dovrebbero riconoscere che le forze di mercato intervengono anche in molti problemi ambientali e cercare di utilizzarle per raggiungere obiettivi di politica ambientale.
<P>Per ridurre comunque al minimo le difficoltà di transizione che alcuni settori e regioni dovranno affrontare, la comunicazione propone un approccio graduale ma credibile, sostenuto se necessario da misure strutturali mirate. La recente impennata dei prezzi del petrolio ha ampiamente confermato la tesi, sostenuta nella comunicazione, dell'importanza di un approccio di questo genere. Molte delle difficoltà che incontrano attualmente alcuni settori sono dovute al fatto che l'aumento dei prezzi è stato improvviso ed imprevisto. La comunicazione sottolinea anche la necessità  all'interno di un quadro completo per lo sviluppo sostenibile dal punto di vista ambientale  di misure strutturali a sostegno dei settori che potrebbero avere problemi di transizione particolarmente gravi.
<P>Per questa ed altre ragioni, la comunicazione sottolinea l'infondatezza delle paure di un'inevitabile erosione della competitività dell'Unione europea in caso di un livello di tutela ambientale troppo elevato. La stragrande maggioranza della produzione comunitaria viene infatti consumata nella Comunità; un'ampia parte dei rimanenti scambi si svolge con paesi che si sono impegnati all'attuazione della legislazione sul mercato unico (paesi che hanno chiesto di entrare a far parte della Comunità o che sono membri del SEE) o che devono sottostare alle limitazioni delle loro emissioni di gas ad effetto serra imposte dal Protocollo di Kyoto.
<P>Gli sforzi compiuti dalla Comunità per raggiungere la sostenibilità ambientale non possono tuttavia avere pieno successo a lungo termine senza un'azione coordinata a livello internazionale. Le sfide di carattere planetario quali i cambiamenti climatici e la riduzione dell'ozono possono, in ultima analisi, essere vinte soltanto mediante interventi di portata mondiale. I problemi ambientali che coinvolgono diversi paesi, quali l'inquinamento dell'aria e delle acque transfrontaliere, possono essere affrontati  al meglio mediante sforzi coordinati a livello internazionale.
<P>Per quanto riguarda il contributo specifico del Consiglio Ecofin, la comunicazione propone che il processo di vigilanza multilaterale delle riforme strutturali comprenda anche gli effetti che l'attività economica e le politiche in materia esercitano sull'ambiente. In questo modi gli indirizzi di massima per le politiche economiche potrebbero inglobare appieno gli obiettivi dell'integrazione ambientale. I controlli della qualità e della sostenibilità delle finanze pubbliche dovrebbero tener conto, in particolare, del modo in cui le politiche fiscali e di spesa possono interagire con le problematiche ambientali.
<P>La comunicazione risponde alla richiesta del Consiglio europeo di integrare la tutela ambientale nelle politiche comunitarie per raggiungere lo sviluppo sostenibile, in linea con i dettami del trattato di Amsterdam. Si tratta inoltre di un importante contributo alla strategia comunitaria a lungo termine di complementarità tra le politiche di sviluppo sostenibile dal punto di vista economico, sociale ed ambientale.
