					<p align="right"><b>IP/05/1679</b></p>
<p align="right">Brüsszel, 2005. december 21.</p>
<h1>
<a name="Heading4"></a><b>Ökológiai élelmiszerek:
</b><b>az új rendeletnek köszönhetően a fogyasztók
és a mezőgazdasági termelők jobban átlátják a
szabályzást</b></h1>
<p><b><i>Az Európai Bizottság ma az ökológiai
termelésről szóló új rendeletjavaslatot fogadott el,
amelynek célja átláthatóbbá tenni a szabályokat
mind a fogyasztók, mind pedig a mezőgazdasági termelők
számára. Az új szabályok egyszerűbbek és az
éghajlati és egyéb feltételek regionális
eltéréseinek figyelembevétele érdekében rugalmasabbak
lesznek. Az ökológiai élelmiszerek termelői dönthetnek
arról, hogy használni kívánják-e az ökológiai
élelmiszereket jelölő EU-logót. Ha úgy döntenek,
hogy nem, akkor a termékeiken kötelezően fel kell tüntetni
az EU-ökológiai feliratot. A felirat használatának
feltétele, hogy a végtermék legalább 95%-ban
ökológiai termelésből származó
összetevőkből álljon. A géntechnológiával
módosított szervezeteket (GMO-k) tartalmazó termékeken nem
tüntethető fel az ökológiai felirat, kivéve ha a
termék véletlen szennyeződés következtében
legfeljebb 0,9% géntechnológiával módosított
szervezetet tartalmaz. Az ökológiai termékek behozatala
engedélyezett lesz, ha termékek megfelelnek az EU-szabványoknak
vagy ha a származási ország ezekkel egyenértékű
garanciákat tud felmutatni. </i></b></p>
<p>Mariann Fischer Boel, a mezőgazdasági és
vidékfejlesztési biztos elmondta: „Az új rendeletnek
köszönhetően a fogyasztók egyszerűbben felismerik majd
az ökológiai termékeket és könnyebben megértik
azok környezetvédelmi és állatjóléti
előnyeit. A jelenlegi szabályokat egyszerűbb és
átláthatóbb szabályok váltják fel. Az új
szabályok az ökológiai termelés számára
célkitűzéseket és alapelveket határoznak meg,
világosabbá teszik a címkézési szabályokat és
szabályozzák a behozatalt annak biztosítása
érdekében, hogy a fogyasztók tudják mit
vásárolnak, a mezőgazdasági termelők pedig pontosan
tisztában legyenek a betartandó szabályokkal.” </p>
<p>Az új rendelet a Tanácsnak az ökológiai
élelmiszerekre és termelésre vonatkozó európai
cselekvési tervről (2004. június) szóló 2004.
októberi következtetéseire válaszul jött létre; a
terv megfogalmazta az ökológiai gazdálkodásnak a
közös agrárpolitikához való
hozzájárulásáról szóló átfogó
stratégiai elképzelést. A behozatali rendszer tekintetében
az új szabályokat 2007. január 1-jétől kell alkalmazni.
Az új rendelet hatálybalépésének javasolt
időpontja 2009. január 1. </p>
<p>Az új rendelet: </p>
<ul>
<li>meghatározza az ökológiai termelés
célkitűzéseit és alapelveit tekintetbe véve ugyanakkor
a helyi feltételeket és a fejlődés egyes szakaszait,</li>
<li>biztosítja, hogy az említett célkitűzések és
alapelvek egyenlően vonatkozzanak az <b>ökológiai
állattartás, az akvakultúra, a növény- és a
takarmánytermesztés</b> minden szakaszára, valamint az
<b>ökológiai élelmiszerek</b>
előállítására,</li>
<li>tisztázza a <b>géntechnológiával módosított
szervezetekkel (GMO-k)</b> kapcsolatos szabályokat, vagyis azt, hogy az
általános GMO-határértékek alkalmazandók, a
GMO-termékek nem kaphatnak ökológiai címkét és a
vetőmagok tekintetében speciális határértékeket
lehet elfogadni,</li>
<li>kötelezővé teszi vagy az <b>EU-logó</b> vagy –
ennek hiányában – a stilizált
<b>„EU-ÖKOLÓGIAI”</b> felirat
feltüntetését, korlátozásokat vezet be a
címkézés és a reklámokban elhangzó
állítások vonatkozásában az ökológiai
termelés „általános fogalmának”
előmozdítása érdekében,</li>
<li>megerősíti a kockázatalapú megközelítést
és javítja az ellenőrzéseket az <b>ellenőrzési
rendszer</b>nek az összes élelmiszerre és takarmányra
alkalmazandó hivatalos EU élelmiszer- és
takarmányellenőrzési rendszerhez
igazításával,</li>
<li>javítja az ökológiai termékek <b>szabad
áramlás</b>át annak biztosításával, hogy az EU
szabályai a legmagasabb szabványokat garantálják,
megerősíti az ellenőrzési rendszer objektivitását,
a szabványok kölcsönös elismerését és
csökkenti az ellenőrző hatóságok
lehetőségét kevésbé szigorú szabályok
engedélyezésére,</li>
<li>állandó behozatali szabályokat dolgoz ki, amelyek az
előírásoknak teljes mértékben megfelelő
termékek esetében közvetlen, vagy az
egyenértékűségen alapuló piacra jutást tesz

