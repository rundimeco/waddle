					<p align="right">IP/05/156</p>
<p align="right">Briselē, 2005. gada 9. februārī</p>
<h1>
<a name="Heading4"></a><b>Eiropas Komisija nosaka pozitīvu darba
kārtību ilgtspējīgās attīstības
stratēģijas pār</b><b>skatam 2005.
gadam</b></h1>
<p><a name="tw4winUpto"></a><b><i>Ar š</i></b><b><i>odien pieņemtajiem
attīstības stratēģijas pārskatīšanas
kritērijiem Eiropas Komisijas priekšsēdētājs
Žozē Manuels Barozu (José Manuel Barroso ) noteica pozitīvu
darba kārtību ilgtspējīgai attīstībai. 
„Mūsu planēta šodien stāv globālu
izaicinājumu priekšā.  Eiropa uzņemas savu atbildību.
Bez skaidras politiskas vadības un vēlmes iesaistīties
pārmaiņās, mūsu bērniem un mazbērniem nebūs
iespējams baudīt tādu labklājību un dzīves
līmeni, kāds mums ir šodien. Paātrināti notiek klimata
pārmaiņas, mēs arvien intensīvāk izmantojam dabas
resursus, bioloģiskā daudzveidība ir apdraudēta, un
labklājības atšķirības samazināšana starp
ziemeļiem un dienvidiem vēl joprojām ir milzīga
problēma.  Ja vēlamies saglabāt ilgtspējīgai
sabiedrībai šo trauslo līdzsvaru starp saimniecisko, sociālo
un vides jomu, mums jārīkojas nekavējoties.”</i></b></p>
<p><b>Eiropas Savienības Ilgtspējīgās attīstības
stratēģiju</b> pieņēma Gēteborgā, 2001. gada
jūnijā.  Gadu vēlāk stratēģijai pievienoja
Ilgtspējīgās attīstības ārējo dimensiju. 
</p>
<p><b>Lai skaidrāk noteiktu mērķus un termiņus</b>,
jaunā Komisija vēlas pārskatīt esošo
stratēģiju. Mēs neesam sasnieguši plānoto.  Tā
vietā lai situācija uzlabotos, daudzas no problēmām ir
saasinājušās. <b>Ilgtspējīgās attīstības
stratēģijai</b> un <b>Lisabonas stratēģijai</b>
principā ir viens mērķis &#8211; tas ir - panākt
labklājības un dzīves apstākļu uzlabošanu
pašreizējai un nākamajām paaudzēm. Lai gan abas
stratēģijas savstarpēji papildina viena otru, katrai no tām
ir savs rīcības plāns un termiņi. </p>
<p>Šajā paziņojumā Komisija <b>vērtē izaugsmi
kopš 2001. gada un pauž savas idejas</b> <b>par pirmo</b>
ilgtspējīgās attīstības stratēģijas
<b>pārskatu.</b>   Gada beigās Komisija iepazīstinās
Parlamentu un Padomi ar nākošo paziņojumu.  </p>
<p>Šī stratēģija vēršas pret
<b>ilgtspējīgās attīstības visnopietnākajiem
draudiem</b> Eiropā un pasaulē. Tie ir: klimata pārmaiņas,
sabiedrības veselība, transports un zemes izmantošana, dabas
resursu apsaimniekošana, sabiedrības novecošanās
problēma, kā arī nabadzība un sociālā
atstumtība. Starptautiskajā līmenī runa ir par mūsu
rīcību attiecībā uz globalizāciju un efektīvu un
taisnīgu jaunattīstības valstu iesaistīšanu mūsu
ekonomikā; ir jāveicina laba pārvalde un jāfinansē
attīstība, kas ir daļa no tūkstošgades
attīstības mērķiem. </p>
<p>Šī pārskata rezultātā <b>uzdevumi un mērķi
tiks konkretizēti</b>. Pārskatītā stratēģija
noteiks jaunus termiņus un sniegs priekšlikumus par
efektīvākiem uzraudzības mehānismiem. Tas sekmēs visas
Eiropas sabiedrības   atbildības sajūtu un veicinās izpratni
par stratēģijas mērķiem kā arī sadarbību ar
valsts un privātajiem dalībniekiem visos līmeņos. </p>
<p>Turklāt šis pārskats  nostiprinās
ilgtspējīgās attīstības mērķi,
nodrošinot tādu pieeju, kas veicina to, ka  saimniecības,
sociālie un vides jautājumi viens otru papildina. </p>
<p>Komisijas piemērotā ietekmes novērtēšanas
procedūra it tikai viens no izmantotajiem līdzekļiem
lielākas saskaņotības radīšanai starp
dažādām politikas jomām. </p>
<p>Visbeidzot, pārskatā īpaša uzmanība ir pievērta
horizontālajiem pasākumiem, tādiem kā tirgus
līdzekļi, kas atspoguļo sabiedrības patiesās izmaksas
par resursu izmantošanu, kā arī ieguldījumu
palielināšanai zinātnē un tehnoloģijā
ilgtspējīgās attīstības veicināšanai.
<br>Komisija, 2004. gada oktobrī, veica par šo stratēģiju
<b>sabiedrisku apspriedi</b> un saņēma vairāk nekā 1000
atbilžu no privātpersonām, organizācijām,
privātiem uzņēmumiem un no valstu valdībām un
pašvaldībām.<sub> </sub>Ekonomikas un sociālo lietu komiteja
2005. gada 14. un 15. aprīlī  organizēs
<b>ieinteresētajām personām</b> konferenci par
ilgtspējīgās attīstības stratēģijas
pārskatu. </p>

