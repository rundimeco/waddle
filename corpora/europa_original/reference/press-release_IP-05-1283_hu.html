					<p align="right"><b>IP/05/1283</b></p>
<p align="right">Brüsszel, 2005. október 14.</p>
<h1>
<a name="Heading4"></a><b>Összefonódások: </b><b>A
Bizottság jóváhagyja a Baltic Grain Terminal – ADM
Szamotuły és Cefetra általi – közös
felvásárlását</b></h1>
<p><b><i>Az Európai Bizottság az EU
összefonódás-ellenőrzési rendelete alapján
jóváhagyta a lengyel BTZ vállalkozásnak a Wielkopolskie
Zakłady Tłuszczowe ADM Szamotuły („ADM
Szamotuły”) és a holland Cefetra által tervezett
felvásárlását A Bizottság arra a
következtetésre jutott, hogy az ügylet nem fogja jelentősen
korlátozni a hatékony versenyt az Európai Gazdasági
Térségben (EGT) vagy annak bármely jelentős
részén.</i></b></p>
<p>A <b>BTZ</b> gabonára és állati takarmányra
specializált áruterminált üzemeltet a lengyelországi
Gdynia kikötőjében. </p>
<p>Az<b> ADM Szamotuły </b>a mezőgazdasági áruk és
termékek piacán működő, egyesült államokbeli
ADM vállalatcsoport száz százalékos tulajdona. Az ADM
Szamotuły különböző olajfélék,
főként repcemagolaj, gyártásában érdekelt.</p>
<p>A <b>Cefetra</b> összetett takarmányok alapanyagaival
kereskedő holland vállalkozás, lengyelországi,
magyarországi és egyesült királysági
leányvállalatokkal.</p>
<p>Az ügylet a Gdyniai Kikötői Hatóságnak a
tulajdonában lévő terminálok privatizálására
irányuló átfogó erőfeszítései közé
tartozik. A terminál nyilvános jellegéből adódóan
a Bizottság meggyőződött arról, hogy az ügylet
után a BTZ nyitott marad a szolgáltatásai iránt
érdeklődő felek előtt.</p>

