					
<P><B>IP/00/1454</B>
<P>Bruxelles, den 14. december 2000
<H3>
<P><B>Kommissionen forbedrer metoderne til at inddrive bel</B><B>øb, der er uberettiget udbetalt</B></H3>
<P><I><B>Europa-Kommissionen vedtog i g</B></I><I><B>år et forslag fra budgetkommiss</B></I><I><B>ær Michaele Schreyer til en grundl</B></I><I><B>æggende reform af de procedurer, der anvendes til at inddrive bel</B></I><I><B>øb, som er uberettiget udbetalt (aktion 96 i hvidbogen om den administrative reform). Forslaget g</B></I><I><B>ør de forvaltende tjenester ansvarlige for at forf</B></I><I><B>ølge debitorerne, pr</B></I><I><B>æciserer regnskabsafdelingernes rolle og tildeler den juridiske tjeneste og OLAF st</B></I><I><B>ørre ressourcer i forbindelse med retlige foranstaltninger. Michaele Schreyer udtalte, at "inddrivelsen af midler, der er uberettiget udbetalt, er et vigtigt aspekt af en forsvarlig budgetforvaltning og af v</B></I><I><B>æsentlig betydning for at kunne leve op til vort ansvar over for skatteborgeren. Som helhed varetager Kommissionens tjenester denne opgave ganske godt, hvilket fremg</B></I><I><B>år af, at der blev inddrevet 730 mio. EUR i 1999. Det er dog n</B></I><I><B>ødvendigt at g</B></I><I><B>øre inddrivelsen b</B></I><I><B>åde mere effektiv og hurtigere. Derfor vil vi give tjenesterne </B></I><I><B>øgede ressourcer p</B></I><I><B>å dette omr</B></I><I><B>åde, b</B></I><I><B>åde med hensyn til procedurer, edb-v</B></I><I><B>ærkt</B></I><I><B>øjer og menneskelige ressourcer".</B></I>
<P>Kommissionen fastslår daglig fordringer på tredjeparter. Det kan f.eks. være tjenesteydere eller støttemodtagere, som ikke, eller ikke fuldt ud, har opfyldt deres forpligtelser over for Kommissionen. Når en fordring er fastslået, udstedes en <B>"indt</B><B>ægtsordre"</B>. Af de 8 427 indtægtsordrer, som forfaldt til betaling i 1999, blev 6 870 faktisk inddrevet (dvs. 81,5 %). Indtægtsordrene repræsenterede 975 mio. EUR, hvoraf 689 mio. blev inddrevet. Denne inddrivelsesprocent på 71% af det samlede beløb er pæn, men inddrivelsesprocedurerne er for langsomme. Ud af de 6 000 inddrivelsesordrer, der i øjeblikket er ubetalte, går således 2 800 tilbage til tiden før 31. december 1998. De repræsenterer ca. 250 mio. EUR.
<P>Der er mange årsager til problemet, men den vigtigste er en manglende koordinering mellem de forskellige tjenester, der er involveret i inddrivelsesprocessen. Den forvaltende tjeneste fastlægger fordringen og oversender sagen til regnskabsføreren, som derefter udsteder en  <B>"debetnota". </B>I tilfælde af tvangsinddrivelse  tager den juridiske tjeneste sig af sagen (ca. 50 sager om året). Hvor der er tale om svig eller uregelmæssigheder overtager OLAF. Behandlingen af en sag om inddrivelse nødvendiggør udveksling af oplysninger mellem tjenesterne, hvilket forsinker proceduren.
<P>Ifølge meddelelsen fra Michaele Schreyer skal svaghederne i inddrivelsessystemet afbødes ved:
<UL><P><LI>at den anvisningsberettigede får større ansvar
<P><LI>at regnskabsførerens rolle omdefineres
<P><LI>at den juridiske tjeneste og OLAF får en større rolle at spille.
</UL><P><B>Den anvisningsberettigede f</B><B>år st</B><B>ørre ansvar</B>
<P>Dette sker først og fremmest gennem anvendelsen af en procedure, der fremmer kontakten mellem debitor og den anvisningsberettigede, således at det størst mulige antal tilfælde kan afvikles, uden at der iværksættes en administrativ procedure. Derfor skal det også være den anvisningsberettigede, som jo udsteder indtægtsordren, der er ansvarlig for fremsendelsen af debetnotaen. Han bliver således debitors hovedkontakt i ethvert spørgsmål vedrørende inddrivelsen.
<P>Opkrævninger, som ikke betales, eller tilfælde, hvor debitor ikke reagerer, samt tilfælde, hvor debitor anfægter grundlaget for opkrævningen uden dog at overbevise den anvisningsberettigede, overdrages til regnskabsføreren med henblik på iværksættelsen af den administrative procedure.
<P><B>Regnskabsf</B><B>ørerens rolle omdefineres</B>
<P>Regnskabsførerens vigtigste rolle er at foretage inddrivelse af de fastlagte fordringer. Han får det fulde ansvar for:
<UL><P><LI>fremsendelse af rykkerskrivelse og af en sidste anmodning om betaling af fordringen
<P><LI>inddragelse af garanti, når debitor ikke betaler sin gæld til det fastsatte tidspunkt
<P><LI>indhentning af relevante oplysninger om debitors økonomiske situation
<P><LI>anvendelse af artikel 256 i EF-traktaten, ifølge hvilken beslutninger truffet af Kommissionen, som medfører en betalingsforpligtelse for andre end medlemsstaterne, kan fuldbyrdes, hvis Kommissionen ønsker det.
</UL><P><B>Den juridiske tjenestes og OLAF's deltagelse</B>
<P>Hvis den administrative procedure ikke fører til noget resultat, kan den juridiske tjeneste anlægge søgsmål ved de nationale domstole eller ved EF-Domstolen. Dette involverer en række opgaver, som kræver særlig kompetence:
<P>1. den anvisningsberettigede skal have oplysninger, som gør det muligt for ham at vurdere, hvorvidt en tvangsinddrivelse vil være hensigtsmæssig, bl.a. ud fra et "cost/benefit"-synspunkt
<P>2. sagen skal overdrages til et advokatfirma i det land, som har den retlige kompetence
<P>3. sagen skal overvåges i samarbejde med advokatfirmaet
<P>4. hvis det er relevant, skal der anlægges søgsmål ved Førsteinstansretten eller De Europæiske Fællesskabers Domstol.
<P>Der oprettes en afdeling, som skal afgive udtalelser, fordele opgaver og indlede og følge retsprocedurer vedrørende inddrivelse af fordringer, hvilket vil betyde en afgørende forbedring af den juridiske tjenestes effektivitet. Hvis undersøgelser, som OLAF foretager, overbeviser enheden om, at der bør træffes yderligere retlige foranstaltninger i en sag, eller hvis en strafferetlig procedure allerede er i gang, skal OLAF overtage ansvaret for sagen og træffe de nødvendige foranstaltninger til, at Kommissionen kan anlægge søgsmål. Derfor vil OLAF oprette en ny enhed, som bl.a. vil få til opgave at følge op på økonomiske uregelmæssigheder. Enheden vil desuden tage sig af inddrivelsesanliggender, der involverer strafferetlige procedurer, som følges af OLAF.
