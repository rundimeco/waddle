					
<P><B>IP/00/1262</B>
<P>Bryssel, 7.11.2000
<P ALIGN=CENTER>[Graphic in PDF & Word format]</P>

<H3>
<P><B>"Turvallisuudesta elintarvikkeittemme t</B><B>ärkein ainesosa </B><B> ehdotus Euroopan elintarvikeviranomaisen perustamiseksi</B></H3>
<P><I><B>Terveys- ja kuluttaja-asioista vastaava komissaari David Byrne kutsuu osallistumaan Internet-keskusteluun </B></I><I><B><U>8. marraskuuta 2000 klo 18</U></B></I><I><B><U>20 </U></B></I><I><B>(Suomen aikaa).</B></I>
<P>Kuinka Euroopan elintarvikeviranomainen pystyy varmistamaan mahdollisimman korkeatasoisen elintarvikkeiden turvallisuuden Euroopassa? Mitkä ovat elintarvikeviranomaisen tehtävät? Kuinka varmistetaan tieteellisten lausuntojen riippumattomuus? Mikä on elintarvikeviranomaisen rooli kuluttajille tiedotettaessa ja heitä kuultaessa? Mitä päättäjät voivat tehdä elintarvikkeisiin liittyvien kriisitilanteiden ehkäisemiseksi? Miksi Euroopassa tarvitaan uutta yleistä elintarvikelainsäädäntöä? Mitkä ovat sen johtoajatukset? Varmistetaanko lainsäädännöllä elintarvikkeiden turvallisuus ja miten? Entäpä ainesosien jäljitettävyys elintarvikkeiden tuotantoketjussa, ennalta varautumisen periaatteen soveltaminen, elintarvikkeilla käytävä kauppa yhteisön ulkopuolisten maiden kanssa?
<P>Ehdotukset Euroopan elintarvikeviranomaisen perustamisesta ja yleisestä elintarvikelainsäädännöstä ovat komission elintarviketurvallisuusstrategian kulmakiviä. Euroopan parlamentin ja neuvoston on määrä aloittaa niiden käsittely tuota pikaa. David Byrne haluaa keskustella ehdotuksista kanssanne Internetissä heti samana päivänä, jona komissio tekee ehdotukset. Hänen tavoitteenaan on, että turvallisuudesta tulee elintarvikkeittemme tärkein ainesosa. Hän kertoo, kuinka hänen mielestään tavoite voidaan saavuttaa, ja hän haluaa kuulla näkemyksiänne ja palautetta ehdotuksista. Kuluttajanäkökohtien on oltava keskeisiä elintarvikkeiden turvallisuutta koskevassa politiikassa.
<P>Taustatietoa tarjoavat komission valkoinen kirja elintarvikkeiden turvallisuudesta, siihen saadut kommentit sekä muu elintarvikkeiden turvallisuuteen liittyvä tieto, jotka löytyvät web-osoitteesta <A HREF="http://ec.europa.eu/food/fs/intro/index_en.html">http://ec.europa.eu/food/fs/intro/index_en.html</A>.
<P>Keskustelu käydään viidellä Euroopan unionin virallisella kielellä (englanniksi, ranskaksi, saksaksi, italiaksi ja espanjaksi). Kysymyksiä voi esittää millä tahansa näistä kielistä, ja niitä voi lähettää myös etukäteen sähköpostiosoitteeseen: <A HREF="mailto:Chat-Byrne@ec.europa.eu">Chat-Byrne@ec.europa.eu</A>. Kysymysten olisi oltava mahdollisimman lyhyitä, enintään 256 merkin pituisia.
<P>Lisätietoja siitä, kuinka keskusteluun voi osallistua käytännössä, saa seuraavalta web-sivulta: <A HREF="http://ec.europa.eu/chat/byrne1/index_en.htm">http://ec.europa.eu/chat/byrne1/index_en.htm</A>
