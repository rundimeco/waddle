					<p align="right"><b>IP/06/1900</b></p>
<p align="right">Bruxelles, 28 decembrie 2006</p>
<h1>
<a name="Heading4"></a><b>Două noi state membre se
alătură familiei europene</b></h1>
<h2>
<a name="Heading7"></a><b><i>La 1 ianuarie 2007, UE va ura bun venit Bulgariei
şi României şi celor 30 de milioane de cetăţeni ai
acestora, cu ocazia aderării celor două noi state membre la Uniunea
Europeană. Astfel se încheie cea de-a cincea etapă istorică
de extindere a UE, prin reunirea Europei de Vest şi Europei de Est
după decenii de separare.</i></b><b><i>  </i></b></h2>
<p>Pentru a marca această zi importantă din istoria europeană,
Preşedintele Comisiei, José Manual Barroso, a declarat: „Ziua de
1 ianuarie 2007 este o zi istorică ce trebuie sărbătorită.
Felicit cetăţenii şi conducătorii Bulgariei şi
României pentru curajul, hotărârea şi eforturile depuse
în cursul perioadei de pregătire pentru aderare. Muţumesc
cetăţenilor şi conducătorilor statelor UE pentru
clarviziunea de care au dat dovadă sprijinind acest proiect. De asemenea,
urez bun venit noilor comisari, dna Kuneva şi dl Orban, şi sunt
nerăbdător să lucrăm împreună”.</p>
<p>Olli Rehn, Comisarul pentru extindere, a adăugat:  „Urez bun venit
cetăţenilor bulgari şi români. Merită felicitări
pentru reformele impresionante realizate pentru consolidarea democraţiei,
modernizarea ţărilor lor, crearea unor sisteme judiciare mai eficiente
şi independente.  Aderarea la UE aduce, de asemenea, o serie de avantaje
concrete în viaţa cotidiană, cum ar fi alimente mai sigure, un
mediu înconjurător mai curat şi drumuri mai bune.”</p>
<p>După depunerea cererilor de aderare în 1995, Bulgaria şi
România au început negocierile de aderare în februarie 2000.
Negocierile de aderare s-au încheiat în decembrie 2004 şi
Tratatul de aderare a fost semnat în aprilie 2005. În ultimul său
raport de monitorizare privind Bulgaria şi România, din 26 septembrie
2006, Comisia a concluzionat că ambele ţări sunt pregătite
suficient pentru a-şi asuma obligaţiile care decurg din calitatea de
membru al UE. În ceea ce priveşte cele câteva domenii în
care sunt necesare eforturi suplimentare, UE a adoptat un pachet de măsuri
de însoţire. Între timp, atât statele membre ale UE,
cât şi Bulgaria şi România au ratificat Tratatul de
aderare.</p>
<p>Comisarul Rehn va participa la festivităţile oficiale organizate
în Bulgaria şi România cu acest prilej. Acesta va fi
însoţit de dl Frank-Walter Steinmeier, ministrul afacerilor externe al
Germaniei, în calitate de reprezentant al preşedinţiei Uniunii. 
</p>
<p>31 decembrie 2006, România</p>
<ul>
<li>vizită la Sibiu, capitală culturală a Europei în
2007;</li>
<li>Bucureşti, 19.30: ceremonia de înălţare a steagului UE
în faţa sediul Guvernului României, urmată, la ora 20.30, de
concertul de Anul Nou din sala Ateneului, iar la 23.45 de petrecerea de Revelion
din Piaţa Revoluţiei. </li></ul><p>1 ianuarie 2007, Bulgaria</p>
<ul>
<li>Sofia, 15.30: ceremonia de înălţare a steagului Bulgariei
şi Uniunii Europene în Piaţa Alexander Nevski; </li>
<li>18.00: concert de gală la Palatul Naţional al
Culturii.</li></ul><p>Persoane de contact pentru festivităţi: </p>
<p>În România: Daniela ROSCA +40 724 232 197</p>
<p>În Bulgaria: Doichin CHOLAKOV +359 885 877422 </p>
<p>sau autorităţile române şi bulgare responsabile de
organizarea manifestărilor</p>
<p>Pentru informaţii suplimentare privind procesul de aderare a Bulgariei
şi României: </p>
<p>Site-ul internet al Direcţiei Generale Extindere:</p>
<p><a
href="http://ec.europa.eu/enlargement/index_fr.htm">http://ec.europa.eu/enlargement/index_fr.htm</a>
</p>
<p>Raportul de monitorizare din 26 septembrie:</p>
<p><a
href="http://ec.europa.eu/enlargement/key_documents/reports_sept_2006_en.htm">MONITORING
REPORT</a></p>
<p><a name="_Hlt154404254"></a><a name="_Hlt154404255"></a><a
href="http://europa.eu/rapid/pressReleasesAction.do?reference=IP/06/1257&format=HTML&aged=0&language=EN&guiLanguage=en">IP/06/1257</a></p>
<p><a name="_Hlt154404243"></a><a name="_Hlt154460414"></a><a name="_Hlt154460415"></a><a name="_Hlt154404258"></a><a name="_Hlt154404277"></a><a name="_Hlt154404278"></a><a
href="http://europa.eu/rapid/pressReleasesAction.do?reference=MEMO/06/345&format=HTML&aged=0&language=EN&guiLanguage=fr">MEMO/06/345</a></p>
<p><a
href="http://europa.eu/rapid/pressReleasesAction.do?reference=MEMO/06/346&format=HTML&aged=0&language=EN&guiLanguage=fr">MEMO/06/346</a></p>
<p><a
href="http://europa.eu/rapid/pressReleasesAction.do?reference=MEMO/06/347&format=HTML&aged=0&language=EN&guiLanguage=en">MEMO/06/347</a></p>
<p>Clauzele de salvgardare din Tratatul de aderare:</p>
<p><a name="_Hlt154404198"></a><a name="_Hlt154404199"></a><a name="_Hlt154404290"></a><a name="_Hlt154404291"></a><a
href="http://europa.eu/rapid/pressReleasesAction.do?reference=MEMO/05/396&format=HTML&aged=1&language=EN&guiLanguage=en">MEMO/05/396</a></p>
<p>Clauza de salvgardare aplicabilă Bulgariei cu privire la securitatea
aeriană: </p>
<p><a name="_Hlt154404415"></a><a name="_Hlt154404416"></a><a name="_Hlt154404737"></a><a name="_Hlt154404738"></a><a name="_Hlt154404763"></a><a name="_Hlt154404764"></a><a
href="http://europa.eu/rapid/pressReleasesAction.do?reference=IP/06/1860&format=HTML&aged=0&language=EN&guiLanguage=fr">IP/06/1860</a></p>
<p><a name="_Hlt154404519"></a><a
href="http://europa.eu/rapid/pressReleasesAction.do?reference=MEMO/06/504&format=HTML&aged=0&language=EN&guiLanguage=en">MEMO/06/504</a></p>
<p>Noi limbi oficiale ale UE:</p>
<p><a name="_Hlt154404672"></a><a name="_Hlt154404673"></a><a name="_Hlt154404526"></a><a name="_Hlt154404527"></a><a
href="http://europa.eu/rapid/pressReleasesAction.do?reference=IP/06/1854&format=HTML&aged=0&language=EN&guiLanguage=fr">IP/06/1854</a></p>
<p>Libera circulaţie a forţei de muncă:</p>
<p><a
href="http://europa.eu/rapid/pressReleasesAction.do?reference=MEMO/06/513&format=HTML&aged=0&language=EN&guiLanguage=fr">MEMO/06/513</a></p>
<p>Personalul Comisiei din Bulgaria şi România:</p>
<p><a
href="http://europa.eu/rapid/pressReleasesAction.do?reference=IP/06/1882&format=HTML&aged=0&language=EN&guiLanguage=fr">IP/06/1882</a></p>
<p>Măsuri de siguranţă alimentară şi
veterinară:</p>
<p><a
href="http://europa.eu/rapid/pressReleasesAction.do?reference=IP/06/1537&format=HTML&aged=0&language=EN&guiLanguage=en">IP/06/1537</a>;
<a
href="http://europa.eu/rapid/pressReleasesAction.do?reference=IP/06/1535&format=HTML&aged=0&language=EN&guiLanguage=en">IP/06/1535</a></p>

