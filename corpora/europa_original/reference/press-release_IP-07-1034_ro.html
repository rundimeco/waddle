					<p align="right"><b>IP/07/1034</b></p>
<p align="right">Bruxelles, 9 iulie 2007</p>
<h1>
<a name="Heading4"></a><b>Protejarea intereselor financiare ale
Comunităţii: intensificarea cooperării cu statele membre</b><b>
</b></h1>
<h2>
<a name="Heading7"></a><b><i>Comisia Europeană a publicat astăzi
Raportul anual pentru 2006 privind protejarea intereselor financiare ale
Comunităţii şi </i></b><b><i>combaterea fraudei. Acesta
reprezintă un domeniu în care responsabilitatea este partajată
între Comisie şi statele membre. Prezentul raport prevede
măsurile cele mai importante adoptate în 2006 de către statele
membre şi Comisie pentru o mai bună prevenire şi combatere a
fraudei. O evaluare statistică a tuturor neregulilor comunicate Comisiei de
către statele membre arată că a crescut numărul total de
nereguli la fondurile pentru agricultură, fondurile de coeziune şi de
preaderare şi a scăzut la resursele proprii şi fondurile
structurale. Cu toate că există cu mult peste 12 000 de nereguli
notificate, rămân drept obiective progresele ulterioare în ceea
ce priveşte viteza şi calitatea transmiterii. </i></b></h2>
<p>„Existenţa unui flux corespunzător al informaţiilor
între statele membre şi Comisie este esenţială pentru o
acţiune comună eficientă împotriva infractorilor”, a
afirmat Vicepreşedintele Comisiei, Siim Kallas, Comisarul pentru
administraţie, audit şi antifraudă. În continuare, acesta a
declarat: „Iată de ce este atât de important ca statele membre
să-şi comunice cu rapiditate orice prezumţie de fraudă.
Multe state membre procedează astfel, însă în cazul unora
este loc de mai bine”. În final, Vicepreşedintele Kallas a
afirmat: „Nu există niciun motiv pentru reticenţa faţă
de transparenţă: Numărul mare de nereguli raportate poate fi un
bun indiciu că sunt necesare controale amănunţite şi
eficiente.”</p>
<p>Anul acesta, raportul Comisiei privind protejarea intereselor financiare ale
Comunităţilor şi lupta împotriva fraudei pune accentul pe
analiza şi gestiunea riscului, pe bazele de date referitoare la cazurile de
excludere şi pe instrumentele de alertare sau de denunţare.  Raportul
analizează sistemele de alertare bazate pe informatori interni din statele
membre şi instituţiile europene care furnizează informaţia
iniţială ce poate declanşa anchete ulterioare. La celalalt
capăt al procedurii de anchetă, raportul analizează măsurile
adoptate pentru o mai bună recuperare a sumelor necolectate ori a sumelor
plătite şi necuvenite, precum şi mecanismele de recuperare prin
compensare, în conformitate cu legislaţia naţională.
Raportul conţine, de asemenea, informaţii privind sumele recuperate
şi corecţiile financiare operate, în special în cazul
în care o plată nu a fost efectuată în conformitate cu
normele comunitare. </p>
<p><b>Cifre defalcate pe sector şi pe stat membru</b></p>
<ul>
<li>Anexa statistică a raportului prevede cifre defalcate pe sector şi
pe stat membru. În domeniul <b>resurselor proprii</b>, numărul
cazurilor de fraudă şi de nereguli detectate şi comunicate
(cazuri ce depăşesc 10 000 EUR) a scăzut cu 12% faţă de
2005, dar valoarea totală a neregulilor a crescut cu peste 7% (de la 328
MEUR la 353 MEUR). În 2006, produsele cel mai mult afectate de nereguli au
fost televizoarele şi produsele din tutun, uleiurile şi
grăsimile, majoritatea provenind din China, Statele Unite, Japonia,
Brazilia şi Coreea de Sud. </li>
<li>În ceea ce priveşte <b>cheltuielile pentru agricultură</b>,
numărul de nereguli raportate a crescut cu 3% comparativ cu anul precedent.
Valoarea totală aferentă anului 2006 a scăzut cu 15%, fiind de 87
MEUR. Cel mai mare număr de nereguli raportate sunt din domeniul
dezvoltării rurale, sectorul bovinelor, dar şi sectorul fructelor
şi legumelor. În mare, impactul estimat al fraudei a rămas
acelaşi. Împreună, aceste trei grupuri reprezintă aproape
60% din numărul total de nereguli şi aproape 70% din valoarea
totală a neregulilor. </li>
<li>Totalul neregulilor comunicate în 2006 în domeniul
<b>măsurilor structurale</b> (inclusiv Fondul de coeziune) a scăzut cu
10% faţă de anul precedent, în timp ce impactul financiar a
crescut cu 17%, atingând 703 MEUR în 2006.  Ca şi în anii
precedenţi, majoritatea neregulilor (aproximativ 15%) provin din Fondul
European de Dezvoltare Regională şi din Fondul Social European.
Impactul estimat al fraudei a scăzut faţă de 2005.</li>
<li>În ceea ce priveşte <b>fondurile de preaderare</b>, totalul
neregulilor a crescut cu 13,6%. Impactul financiar estimat al neregulilor a
crescut în cazul Phare şi SAPARD, însă a scăzut în
cazul ISPA (de la 6,9 MEUR în 2005 la 1,2 MEUR în 2006). Pentru 2006,
valoarea totală a neregulilor raportate a scăzut cu 26%, fiind de
12,318 MEUR (faţă de 16,7 MEUR în 2005). Impactul estimat al
fraudei a scăzut faţă de 2005.</li></ul><p><b>Rezultatele luptei
împotriva fraudei în 2006</b></p>
<div><table border="1" width="100%">
<colgroup>
      <col width="21.411192%">
      <col width="17.518248%">
      <col width="17.031630%">
      <col width="20.194647%">
      <col width="23.357664%">
</colgroup>
<tr valign="top">
<td width="21.411192%" colspan="1" rowspan="1" valign="top">
<div align="center"><br><br><br><b>Domeniu</b></div>
</td>
<td width="17.518248%" colspan="1" rowspan="1" valign="top">
<div align="center"><b>Numărul neregulilor notificate în
2006</b></div>
</td>
<td width="17.031630%" colspan="1" rowspan="1" valign="top">
<div align="center"><b>Valoarea estimată</b><br><b>a fraudei (%) 
provenită din nereguli</b></div>
</td>
<td width="20.194647%" colspan="1" rowspan="1" valign="top">
<div align="center"><b>Impactul financiar estimat </b><br><b>al fraudei
</b><br><b>prezumate (MEUR)</b></div>
</td>
<td width="23.357664%" colspan="1" rowspan="1" valign="top">
<div align="center"><b>% din alocările totale afectate de frauda
estimată</b></div>
</td>
</tr>
<tr valign="top">
<td width="21.411192%" colspan="1" rowspan="1" valign="top">
<div><b>Resurse proprii</b></div>
</td>
<td width="17.518248%" colspan="1" rowspan="1" valign="top">
<div align="right">5 243</div>
</td>
<td width="17.031630%" colspan="1" rowspan="1" valign="top">
<div align="right">22%</div>
</td>
<td width="20.194647%" colspan="1" rowspan="1" valign="top">
<div align="right">134,39</div>
</td>
<td width="23.357664%" colspan="1" rowspan="1" valign="top">
<div>0,94 % din valoarea totală a resurselor proprii în 2006**</div>
</td>
</tr>
<tr valign="top">
<td width="21.411192%" colspan="1" rowspan="1" valign="top">
<div><b>FEOGA - Secţiunea „Garantare”</b></div>
</td>
<td width="17.518248%" colspan="1" rowspan="1" valign="top">
<div align="right">3 249</div>
</td>
<td width="17.031630%" colspan="1" rowspan="1" valign="top">
<div align="right">10%</div>
</td>
<td width="20.194647%" colspan="1" rowspan="1" valign="top">
<div align="right">29,8</div>
</td>
<td width="23.357664%" colspan="1" rowspan="1" valign="top">
<div>0,06 % din totalul sumelor alocate</div>
</td>
</tr>
<tr valign="top">
<td width="21.411192%" colspan="1" rowspan="1" valign="top">
<div><b>Fonduri structurale şi de coeziune</b></div>
</td>
<td width="17.518248%" colspan="1" rowspan="1" valign="top">
<div align="right">3 216</div>
</td>
<td width="17.031630%" colspan="1" rowspan="1" valign="top">
<div align="right">16,6%</div>
</td>
<td width="20.194647%" colspan="1" rowspan="1" valign="top">
<div align="right">157,56</div>
</td>
<td width="23.357664%" colspan="1" rowspan="1" valign="top">
<div>0,41% din totalul sumelor alocate</div>
</td>
</tr>
<tr valign="top">
<td width="21.411192%" colspan="1" rowspan="1" valign="top">
<div><b>Măsuri de preaderare</b></div>
</td>
<td width="17.518248%" colspan="1" rowspan="1" valign="top">
<div align="right">384</div>
</td>
<td width="17.031630%" colspan="1" rowspan="1" valign="top">
<div align="right">14,63%</div>
</td>
<td width="20.194647%" colspan="1" rowspan="1" valign="top">
<div align="right">1,57</div>
</td>
<td width="23.357664%" colspan="1" rowspan="1" valign="top">
<div>0,03% din totalul sumelor alocate</div>
</td>
</tr>
</table></div>
<p>* 		Aceste estimări au la bază informaţiile furnizate de
statele membre cu privire la cazuri de presupusă fraudă
(însă, adeseori, nu au fost confirmate prin hotărâre
definitivă) şi trebuie tratate cu prudenţă.</p>
<p>** 		Acest procent este calculat pe baza unei estimări a resurselor
proprii tradiţionale prevăzute în bugetul general pe 2006,
şi nu pe bază contabilă.</p>
<p>*** 	Procentul fraudei prezumate în perioada 2000-2006 pentru toate
fondurile alocate în perioada respectivă.</p>
<p><b>Context</b></p>
<p>Legislaţia comunitară impune statelor membre să notifice
Comisiei cazurile de fraudă şi alte nereguli care prejudiciază
interesele financiare în toate domeniile de activitate comunitară. Cu
toate acestea, imaginea ce rezultă din statistici nu este absolut
completă, întrucât Comisia are nevoie ca statele membre să-i
comunice cazurile de fraudă prezumată. Este important să se
facă deosebirea între fraudă şi nereguli: prin
definiţie, frauda este o neregulă comisă cu intenţie,
în acest fel devenind o infracţiune pe care numai o instanţă
are competenţa de a o stabili ca atare. Impactul financiar real al fraudei
poate fi determinat numai la încheierea procedurilor judiciare.<br>Raportul
şi anexele acestuia se pot consulta pe site-ul:</p>
<p><a
href="http://ec.europa.eu/anti_fraud/reports/index_en.html">http://ec.europa.eu/anti_fraud/reports/index_en.html</a>...</p>
<p>Raportul se publică simultan cu Raportul anual întocmit de OLAF cu
privire la activităţile operaţionale, pus la dispoziţie la
aceeaşi adresă de internet.  </p>

