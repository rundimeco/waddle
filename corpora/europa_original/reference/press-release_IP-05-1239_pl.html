					<p align="right"><b>IP/05/1239</b></p>
<p align="right">Bruksela, 11 października 2005 r.</p>
<h1>
<a name="Heading4"></a><b>Ratować życie
podróżującym: Komisja wzywa Państwa Członkowskie do 
poprawy reagowania na wezwania w nagłych wypadkach pod numer
112</b></h1>
<p><b><i>Komisja Europejska wezwała dziś Państwa
Członkowskie do poprawy ich zdolności reagowania na wezwania pod numer
112. Obecnie w całej Unii Europejskiej « 25 »
można dzwonić na jeden europejski numer alarmowy z dowolnego aparatu
telefonicznego, zarówno ze stacjonarnego jak i komórkowego, ale w
praktyce numer 112 nie funkcjonuje tak jak powinien. Niektóre państwa
nie wprowadziły środków niezbędnych do obsługi w
wymaganych językach, w innych państwach technologia
służąca lokalizacji połączeń wykonywanych z
telefonów komórkowych nie została wprowadzona, a w wielu
państwach obywatele nie wiedzą nawet o istnieniu takiej usługi.
Państwa Członkowskie powinny w trybie pilnym przewidzieć
dodatkowe środki w celu rozwiązania problemów logistycznych i
językowych oraz zapewnić lepsze informowanie obywateli o numerze
alarmowym. </i></b></p>
<p>Pani Viviane Reding, członek Komisji odpowiedzialna za
społeczeństwo informacyjne i media, złożyła
następujące oświadczenie:<i> « W sytuacji gdy
zdecydowanie rośnie liczba międzynarodowych podróży
służbowych i trudno już zliczyć rodziny spędzające
regularnie swe wakacje za granicą ten paneuropejski numer alarmowy nie jest
luksusowym dodatkiem, lecz absolutną koniecznością.   Na jaki
numer dzwonić ma Brytyjczyk na wakacjach w Grecji, gdy nagle potrzebuje
wezwać karetkę pogotowia?  Jaki numer wybrać z telefonu
komórkowego w przypadku wypadku drogowego w Szwecji lub w przypadku
pożaru mieszkania w Pradze?  Trzeba zamknąć epokę, w
której o numerze alarmowym 112 mówiono jako o „jednej z
najlepiej strzeżonych tajemnic w Europie”. Rządy muszą
podjąć niezbędne środki, które pozwoliłyby
zwiększyć zaufanie do tej usługi. Musimy dołożyć
wszelkich starań, by usługa ta okazała się sukcesem.
Niepodjęcie odpowiednich działań dziś może
doprowadzić do wydłużenia czasu reakcji w sytuacjach awaryjnych i
stanowić zagrożenie dla ludzkiego życia”. </i></p>
<p>Numer « 112 » został stworzony pierwotnie z
myślą o osobach podróżujących za granicę.
Wystarczyło bowiem zapamiętać tylko jeden numer niezależnie
od miejsca podróży. Wprowadzenie tego numeru stanowiło wyzwanie
dla wszystkich państw, ponieważ musiały one koordynować
działania kilku organów publicznych na poziomie krajowym lub
regionalnym. Niektóre Państwa Członkowskie mogą się
już pochwalić skutecznymi działaniami w zakresie obsługi
połączeń alarmowych i dlatego Komisja zachęca do
wspólnego korzystania z najlepszych praktyk w całej UE.</p>
<p>W lipcu ubiegłego roku pani Reding skierowała pismo do
ministrów dwudziestu pięciu Państw Członkowskich UE
odpowiedzialnych za sprawy związane z numerem « 112 »,
z prośbą o dostarczenie informacji o postępach dokonanych we
wprowadzaniu i upowszechnianiu jednego europejskiego numeru alarmowego 112 w
poszczególnych państwach. </p>
<p>Komisja zaprosiła również przedstawicieli dwudziestu
pięciu Państw Członkowskich do udziału w dzisiejszej
konferencji w Brukseli, ktorej celem będzie promowanie wspólnego
korzystania z najlepszych praktyk w zakresie obsługi
połączeń alarmowych 112.  Dzisiejsza konferencja jest
pierwszą konferencją tego typu na poziomie europejskim z udziałem
jednostek administracyjnych odpowiedzialnych za łączność
elektroniczną i za ochronę ludności ze wszystkich Państw
Członkowskich. Do udziału w charakterze obserwatorów zaproszone
zostały również zrzeszenia konsumentów. W trakcie
konferencji nastąpi przegląd działań dotychczas
podjętych przez Państwa Członkowskie, i określenie
możliwych ulepszeń na poziomie krajowym poprzez uwzględnienie
doświadczeń innych Państw Członkowskich. Wśród
tych ulepszeń można wymienić zwiększenie
wielojęzyczności ośrodków obsługi
połączeń ratunkowych i stworzenie centrów zintegrowanych,
które objęłyby wszystkie usługi, zapewniając
dostępność informacji o lokalizacji zgłoszeń.</p>
<p>W celu wykorzystania wyników dzisiejszej konferencji Komisja
wystąpi z propozycją stworzenia grupy ekspertów oddelegowanych
przez właściwe organy publiczne, która zbada praktyczne
możliwości usunięcia dotychczas stwierdzonych braków.
Komisja uważa, że konferencja i prace grupy ekspertów
pozwolą poprawić jakość usług służb
ratunkowych, świadczonych dla wszystkich mieszkańców UE,
szczególnie podczas podróży.</p>
<p>Ponadto liczne ośrodki obsługi połączeń alarmowych
powinny zostać zmodernizowane w sposób umożliwiający
obługę automatycznych połączeń alarmowych
(« eCalls »), które pojazdy będą wkrótce
mogły wykonywać w przypadku wypadku, nawet jeśli kierowca straci
przytomność. Systemy automatycznego przyjmowania zgłoszeń
będą wskazywać dokładne miejsce wypadku służbom
ratunkowym, o ile będą mogły przetwarzać dane (patrz <a
href="/rapid/pressReleasesAction.do?reference=IP/05/1137&format=HTML&aged=0&language=EN&guiLanguage=fr">IP/05/1137</a><b>).</b>
Wyposażenie wszystkich pojazdów w Europie w technologię eCall
mogłoby skrócić czas reakcji służb maksymalnie o 50% na
obszarach wiejskich i o 40% w strefach miejskich, co pozwoliłoby na
ocalenie 2 500 ludzi w roku. </p>
<p>Mimo że coraz więcej osób wie o istnieniu numeru 112,
według Komisji można zrobić więcej, by tę
informację upowszechnić. Jak tylko Komisja uzna ogólną
jakość usługi za zadowalającą, uruchomi kampanię
informacyjną w celu zapoznania społeczeństwa z korzyściami,
jakie oferuje numer 112.</p>
<p>Wprowadzenie wiarygodnej i skutecznej usługi ratunkowej pod numerem 112
i zastosowanie systemu « eCall » stanowią
część strategii UE „i2010– Europejskie
społeczeństwo informacyjne” mającej na celu wspieranie
wzrostu i zatrudnienia w gospodarce cyfrowej. Komisarz Reding zapowiedziała
już swój zamiar pełnego wykorzystania uprawnień Komisji dla
zapewnienia, by obecne prawodawstwo w dziedzinie łączności
elektronicznej, w tym zasady wspólnotowe dotyczące jednego
europejskiego numeru ratunkowego, było skutecznie wdrażane we
wszystkich dwudziestu pięciu Państwach Członkowskich. </p>
<p><b>Kontekst: </b></p>
<p>Artykuł 26 dyrektywy w sprawie usługi powszechnej (2002/22/CE)
stanowi, że Państwa Członkowskie zapewniają bezpłatny
kontakt ze służbami ratunkowymi przy wykorzystaniu numeru alarmowego
„112” wywoływanego z telefonów stacjonarnych lub
komórkowych. Należy zapewnić odpowiednią obsługę
połączeń poprzez umożliwienie służbom ratunkowym
przetwarzania informacji o lokalizacji rozmówcy. Państwa
Członkowskie powinny również upowszechniać informacje o
jednym europejskim numerze alarmowym 112.</p>
<p>W lutym 2005 Komisja i europejski przemysł motoryzacyjny doszły do
porozumienia w sprawie planu działań mających na celu zapewnienie
dostępności systemu « eCall » we wszystkich nowych
pojazdach od roku 2009.<br>Bliższe informacje można znaleźć
w <b>zestawieniu</b> znajdującym się w załączniku :<br><a
href="http://ec.europa.eu/information_society/newsroom/cf/itemlongdetail.cfm?item_id=2218">http://ec.europa.eu/information_society/newsroom/cf/itemlongdetail.cfm?item_id=2218</a></p>
<p>+ <a
href="/rapid/pressReleasesAction.do?reference=MEMO/05/363&format=HTML&aged=0&language=EN&guiLanguage=fr">MEMO/05/363</a></p>

