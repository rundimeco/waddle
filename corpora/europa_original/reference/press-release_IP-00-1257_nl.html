					
<P><B>IP/00/1257</B>
<P>Brussel, 6/11/2000
<H3>
<P><B>Structuurfondsen (INTERREG IIIC) - De Commissie heeft een Mededeling aangenomen over de uitvoering van samenwerkingsacties in het kader van de interregionale samenwerking</B></H3>
<P><I><B>De Europese Commissie heeft een mededeling aangenomen over de "Interregionale samenwerking", d.w.z. onderdeel C van het communautair initiatief INTERREG III. In deze mededeling worden aan de lidstaten en de regio's gedetailleerde aanwijzingen gegeven voor het opstellen van voorstellen met het oog op Europese subsidies voor acties op het vlak van interregionale samenwerking in de periode 2000-2006. De bedoeling van INTERREG IIIC is via de vorming van netwerken van promotors de ontwikkeling van de regio's te bevorderen doordat idee</B></I><I><B>ën daarvoor worden samengebracht, en ervaringen en succesvolle methoden worden uitgewisseld. De samenwerkingsprojecten kunnen ook regio's in derde landen omvatten, met name in landen die kandidaat zijn voor het lidmaatschap van de Unie. De totale bijdrage van de Europese Unie aan INTERREG IIIC is voor de periode 2000-2006 begroot op 295 miljoen </B></I><I><B>€ (prijzen van 1999).</B></I>
<P>Het ontwerp van deze Mededeling<sup><a name="file.tmp_Ref_1"><a href="#file.tmp_Foot_1">(1)</a></a></sup> is gebaseerd op de richtsnoeren voor het communautair initiatief INTERREG III die op 28 april 2000 zijn aangenomen (zie IP/00/462). Onderdeel A van INTERREG III betreft grensoverschrijdende samenwerking. Onderdeel B transnationale samenwerking. Deze twee onderdelen hebben allebei betrekking op gebieden waarvan de grenzen vastliggen. Voor onderdeel C zijn echter geen grenzen vastgesteld wat betreft de deel te nemen gebieden: hieraan kan dus worden deelgenomen door alle regio's in Europa.
<P>Bij de presentatie van de Mededeling zei Michel BARNIER, Europees Commissaris voor regionaal beleid: "INTERREG IIIC helpt regio's en mensen om samen nieuwe mogelijkheden te scheppen en gemeenschappelijke problemen op te lossen. Via samenwerking in netwerkverband kunnen regio's met uiteenlopende ervaringen ideeën over vele zaken op het vlak van de kwaliteit van het bestaan van hun burgers uitwisselen. Deze netwerkvorming is tegelijk een belangrijke aanvulling op de grootschalige door de Unie gesteunde programma's voor regionale ontwikkeling en draagt ertoe bij dat de lessen uit deze programma's beter bekend worden. INTERREG IIIC geeft minder welvarende regio's de kans te leren van het succes van meer welvarende gebieden. INTERREG IIIC zal er ook toe bijdragen dat de eilandgebieden en de perifere regio's van de UNIE onderling meer netwerken vormen en ook meer contacten leggen met de rest van Europa."
<P>Acties komen voor steun uit INTERREG IIIC in aanmerking als ze worden uitgevoerd in het kader van een programma en daardoor leiden tot een meer strategische aanpak van interregionale samenwerking. Programma's waaraan wordt deelgenomen door zwakkere regio's die steun van de Unie ontvangen in het kader van de doelstellingen 1 en 2, hebben prioriteit. Ook wordt prioriteit verleend aan samenwerkingsverbanden voor stedelijke ontwikkeling en voor de bekendmaking van de ervaringen die zijn opgedaan met programma's voor innovatieve acties die door de Unie zijn gesteund. 
<P><B>Prioriteiten</B>
<P>De steunverlening geldt voor de volgende vier soorten interregionale samenwerking:
<UL><P><LI><I>Interregionale samenwerking tussen publieke autoriteiten of daarmee gelijk te stellen instanties in regio's die voor doelstellingen 1 en 2 in aanmerking komen:</I> de bedoeling is directe samenwerking aan te moedigen tussen partners in doelstelling 1 en 2-gebieden en partners daarbuiten. Het zou daarbij kunnen gaan om uitwisseling van ervaring in het algemeen of om verspreiding van de resultaten.
<P><LI><I>Interregionale samenwerking tussen publieke autoriteiten of daarmee gelijk te stellen instanties die bij andere INTERREG-programma's betrokken zijn:</I> hierbij kan worden gedacht aan grensoverschrijdende en transnationale activiteiten die met intensere samenwerking gebaat zouden zijn. 
<P><LI><I>Interregionale samenwerking op het gebied van stadsontwikkeling:</I> de bedoeling is samenwerking te vevorderen op het gebied van acties voor de kwaliteit van het leven in stedelijke gebieden.
<P><LI><I>Interregionale samenwerking tussen regio's die deelnemen aan de drie thema's voor regionale innovatieve acties in de periode 2000-2006: </I>de bedoeling is de verspreiding te bevorderen van de kennis die is opgedaan op de volgende terreinen: regionale economie gebaseerd op kennis en technologische innovatie: e-EuropeRegio (informatiemaatschappij en regionale ontwikkeling); regionale identiteit en duurzame ontwikkeling.
</UL><P><B>Soorten acties</B>
<P>Voor financiering uit INTERREG IIIC komen drie soorten acties in aanmerking:
<UL><P><LI><I>Regionale kaderacties: </I>Deze acties moeten meerdere kleinere projecten omvatten. Regionale kaderacties worden voorbereid en voorgesteld door een groep regio's (minimaal 3), ondersteund door een regionaal partnerschap. Voorbeeld: een groep eilanden kan een regionale kaderactie voorstellen met projecten op het gebied van transportverbindingen, toerisme en samenwerking in het MKB. De regionale kaderactie moet een stimulans zijn voor een meer strategische aanpak van de samenwerking.
<P><LI><I>Afzonderlijke interregionale samenwerkingsprojecten:</I> Hierbij gaat het om projecten van het soort dat wordt gesteund via RECITE en Ecos-Ouverture. Deze projecten zijn erop gericht ervaringen inzake werkmethoden en projectwerkzaamheden uit te wisselen en assistentie te geven bij de uitvoering in de regio's. Het gaat hierbij niet louter om kennisoverdracht (zoals in het geval van netwerken), maar om feitelijke samenwerking bij de uitvoering van het project.
<P><LI><I>Netwerken</I>: Deze hebben tot doel verschillende regio's binnen en buiten de Europese Unie met elkaar te laten samenwerken op het gebied van projectuitvoeringsmethoden en projectontwikkeling. De subsdies gelden slechts voor de kosten van acties zoals studiebijeenkomsten, studiereizen en uitwisseling van personeel voor het doorgeven van ervaringen.
</UL><P><B>Samenwerkingsterreinen</B>
<P>De acties kunnen betrekking hebben op uiteenlopende onderwerpen die zich lenen voor interregionale samenwerking, zoals onderzoek, technologische ontwikkeling en midden- en kleinbedrijf; informatiemaatschappij; toerisme; cultuur en ontwikkeling; ondernemersschap en milieu. De Commissie vestigt voorts de aandacht op een aantal andere belangwekkende onderwerpen die zij in het kader van INTERREG IIIC graag aan bod zou zien komen, zoals samenwerking tussen maritieme en kustregio's, samenwerking rond specifieke thema's van ultraperifere en eilandregio's, samenwerking om tot oplossingen voor natuurrampen of door de mens veroorzaakte catastrofes te komen, en om de economische gevolgen van handicaps zoals een geringe bevolkingsdichtheid of een bergachtige omgeving, te verzachten.
<P><B>Indiening van programmavoorstellen en medefinanciering</B>
<P>De acties worden door de leidende partner voorgedragen voor het programma dat betrekking heeft op het gebied waarin hij gevestigd is (bijvoorbeeld: een actie die wordt geleid door de regio "Rhône-Alpes" wordt ingediend in het kader van het programma dat "Rhône-Alpes" omvat). De overige partners bij de actie kunnen dus afkomstig zijn uit om het even welk deel van Europa - deze partners hoeven niet gevestigd te zijn in hetzelfde programmagebied.
<P>Geselecteerde acties worden volledig medegefinancierd via het programma van de leidende partner. De medefinanciering bedraagt  maximaal 75 % van de totale kosten voor partners in gebieden van doelstelling 1 en maximaal 50 % voor partners uit andere gebieden. Acties waarbij partners uit derde landen, met name landen die kandidaat zijn voor toetreding, of partners uit eilandregio's of perifere regio's betrokken zijn, krijgen prioriteit bij de selectie. 
<P><B>Verdere inlichtingen: </B><A HREF="http://www.inforegio.ec.europa.eu/interreg3">http://www.inforegio.ec.europa.eu/interreg3</A>
<P>(tekst van de ontwerp-mededeling en verdere details over INTERREG III).<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>De ontwerp-mededeling wordt toegezonden aan de lidstaten, het Europees Parlement, het Comit</B></SUP><SUP><B>é van de Regio's, en het Economisch en Sociaal Comit</B></SUP><SUP><B>é. Het is de bedoeling dat de mededeling begin 2001 definitief wordt aangenomen.</B></SUP>
