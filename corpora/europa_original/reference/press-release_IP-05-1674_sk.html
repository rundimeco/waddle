					<p align="right"><b>IP/05/1674</b></p>
<p align="right">V Bruseli 21. decembra.2005</p>
<h1>
<a name="Heading4"></a><b>Komisia navrhuje európsku
stratégiu trvalo udržateľného využívania
prírodných zdrojov</b></h1>
<p><b><i>Európska komisia dnes navrhla novú stratégiu
zameranú na trvalejšie udržateľné  využívanie
prírodných zdrojov. Cieľom je znížiť vplyv na
životné prostredie spojený s využívaním
zdrojov v Európe a na celom svete v rastúcej ekonomike.
K vplyvom neudržateľného využitia zdrojov patria napr.
klimatická zmena ako výsledok využívania fosílnych
palív a nadmerného využívania čistej vody,
pôdy a určitých násadových rýb.
Stratégia sa zameriava na rozširovanie vedomostí, rozvoj
nástrojov na monitorovanie a podporu strategických prístupov
v osobitných hospodárskych sektoroch, v rámci
členských štátov a na medzinárodnej úrovni.
Stratégia predstavuje jednu zo siedmich „tematických“
stratégií vyplývajúcich zo šiesteho
environmentálneho akčného programu (na roky 2002-2012 )a je
úzko spojená s tematickou stratégiou týkajúcou sa
odpadového hospodárstva, ktorá sa dnes tiež prijala.
</i></b></p>
<p>Komisár pre životné prostredie Stavros Dimas povedal: 
„V rámci európskeho hospodárstva sa využíva
veľké množstvo prírodných zdrojov. Často pritom
dochádza k poškodzovaniu životného prostredia, ohrozovaniu
základne zdrojov, na ktorých sme závislí a tým aj
budúceho hospodárskeho rastu. Tiež sa tým spôsobuje
rast „hôr odpadu“. Na podniknutie opatrení potrebujeme
základný postup, na základe ktorého sa merajú vplyvy
využívania zdrojov a poskytujú informácie tvorcom
politiky, aby sme mohli zodpovedajúcim spôsobom konať.
Môže to pre nás znamenať rozhodný krok smerom
k trvalo udržateľnému rozvoju“.</p>
<p><b>Hospodársky vplyv na využívanie zdrojov</b></p>
<p>Hospodárske činnosti vždy predstavovali
kľúčový faktor využívania zdrojov. Pri raste
celosvetového hospodárstva rastie aj využitie
prírodných zdrojov, ako sú pozemky, lesy, voľne
žijúca zver, pôda, vzduch, voda, fosílne palivá
a suroviny. Mnohé súčasné modely  technológie
využívania majú vplyv na životné prostredie, ktorý
znamená ohrozenie dostupnosti zdrojov v budúcnosti. V
nedávnej hodnotiacej správe
milénia<sup><a name="fnB1" href="#fn1">[1]</a></sup>, vypracovanej pod
záštitou Spojených národov poukazuje, že 15 z 24
služieb ekosystémov, ktoré poskytujú suroviny
a podporujú život na Zemi je poškodených alebo sa
využívajú neudržateľným spôsobom, čo
spôsobuje ohrozenie celej planéty.</p>
<p><b>„Vyššia hodnota – menší vplyv –
lepšie alternatívy“</b></p>
<p>„Tematická stratégia trvalo udržateľného
využívania prírodných zdrojov“ rozvíja
politický rámec na zníženie vplyvu využívania
zdrojov na životné prostredie v rastúcom hospodárstve.
Je zameraná na „vyššiu hodnotu – menší
vplyv – lepšie alternatívy“:</p>
<ul>
<li>Vyššia hodnota – tvorba vyššej hodnoty
využívaním menšieho množstva zdrojov
(zvýšenie produktivity zdrojov);</li>
<li>Menší vplyv – zníženie celkového vplyvu
využívaných zdrojov na životné prostredie
(zvýšenie eko-efektívnosti);</li>
<li>Lepšie alternatívy – ak nie je možné
dosiahnuť čistejšie využitie, substitúciou
súčasne využívaných zdrojov lepšími
alternatívami.</li></ul><p>Je to možné dosiahnuť
v celom životnom cykle využívania zdrojov,
zabránením tomu, aby sa vplyvy na životné prostredie
presúvali z jednej fázy do druhej alebo do iných
krajín. Pretože odpad predstavuje poslednú fázu
životného cyklu zdroja, stratégia zdrojov bude generovať
dôležité informácie pre tematickú stratégiu
prevencie a recyklácie odpadu, jej podporovaním znižovania
odpadu.  </p>
<p><b>Opatrenia ktoré sa v stratégii navrhujú</b></p>
<p>V časovom horizonte 25 rokov sa v stratégii navrhuje
množstvo osobitných opatrení. Zahŕňajú:</p>
<ul>
<li>Centrum údajov spravované Európskou komisiou, ktoré
sústredí všetky dostupné znalosti
o prírodných zdrojoch a rozhodovacím orgánom bude
poskytovať informácie;</li>
<li>Medzinárodný panel, ktorý bude zriadený
v spolupráci s programom Organizácie Spojených
národov v oblasti životného prostredia (UNEP), na
poskytovanie nezávislého osobitného poradenstva
o globálnych aspektoch využívania zdrojov;</li>
<li>Rozvoj vnútroštátnych opatrení a programov
v členských štátoch pod vedením Fóra na
vysokej úrovni a iných zainteresovaných strán; </li>
<li>Posudzovanie vplyvov využitia zdrojov na životné prostredie
v akčnom pláne hospodárskeho sektora, ktorá Komisia
plánuje vypracovať v kontexte svojej stratégie pre rast
a pracovné miesta; </li>
<li>Do roku 2008 rozvoj ukazovateľov na monitorovanie
a pravidelné hodnotenie pokroku pri dosahovaní strategického
cieľa.</li></ul><p><b>Tematické stratégie</b></p>
<p>Ďalších päť tematických stratégií,
ktoré Komisia v súčasnosti pripravuje, zahŕňa
znečistenie ovzdušia (stratégia predložená 21.
septembra 2005) a morské životné prostredie (24.
októbra 2005) ako aj pôdu, pesticídy a životné
prostredie miest. </p>
<p>Tematické stratégie predstavujú moderný spôsob
v procese rozhodovania. Sú založené na rozsiahlom
výskume a poradách so zainteresovanými stranami, riešia
sa v nich otázky holistickým spôsobom, ktorý
zohľadňuje prepojenie s ďalšími problémami
a politickými oblasťami a podporuje lepšiu právnu
úpravu. <br>Podrobnejšie informácie o stratégii zdrojov
nájdete v: MEMO/05/497<br><br>Plné znenie stratégie je
k dispozícii na internetovej stránke:<br><a
href="http://ec.europa.eu/environment/natres/index.htm">http://ec.europa.eu/environment/natres/index.htm</a><br><br>Verzia
správ na videu týkajúca sa stratégie je zdarma
k dispozícii pre televízne stanice a siete na internetovej
stránke:<br><a name="_Hlt117935420"></a><a name="_Hlt117935421"></a><a name="_Hlt119390259"></a><a name="_Hlt119390260"></a><a
href="http://www.tvlink.org">http://www.tvlink.org</a></p>
<hr><p><sup><b><a name="fn1" href="#fnB1">[1]</a></b></sup> <a
href="http://www.millenniumassessment.org/en/index.aspx">http://www.millenniumassessment.org/en/index.aspx</a>.
Popularizovaná verzia súhrnnej hodnotiacej správy milénia
o ekosystémoch sa nachádza na internetovej stránke: <a
href="http://www.greenfacts.org/ecosystems/">http://www.greenfacts.org/ecosystems/</a>.</p>


