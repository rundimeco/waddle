					
<P><B>IP/00/162</B>
<P>Strasbourg, den 15. februar 2000
<H3>
<P><B>Kommissionen beslutter at indlede overtr</B><B>ædelsesprocedurer </B><B>over for Tyskland p</B><B>å grund af dets afvisning af at oph</B><B>æve forbuddet mod import af britisk oksek</B><B>ød</B></H3>
<P>Europa-Kommissionen besluttede i dag at indlede en retssag mod Tyskland for ikke at have ophævet forbuddet mod import af britisk oksekød. Kommissionen mener ikke, at Tyskland har opfyldt sine forpligtelser i henhold til Rådets beslutning 98/256/EF og Kommissionens beslutning 99/514/EF med hensyn til ophævelsen af forbuddet.  Som første skridt i overtrædelsesproceduren anmoder David Byrne, kommissær for sundhed og forbrugerbeskyttelse, den tyske regering om at fremsætte sine bemærkninger hurtigst muligt efter den 17. marts.  Får Kommissionen ikke et tilfredsstillende svar på det tidspunkt, kan den beslutte, at sende Tyskland en såkaldt begrundet udtalelse, hvori den anmoder om, at den påståede overtrædelse bringes til ophør.
<P>Kommissionen håber dog stadig, at man kan finde en løsning uden retsforhandlinger. Efter Kommissionens møde i Strasbourg sagde David Byrne, kommissær for sundhed og forbrugerbeskyttelse: "Jeg har haft konstruktive samtaler med den tyske regering og der er positive tegn. Jeg må dog sikre, at EU-lovgivningen overholdes, særligt i betragtning af det lange tidsrum, der er gået, før Tyskland har reageret på kravet om at ophæve forbuddet mod britisk oksekød. Vi kan dog uden tvivl undgå en retssag, hvis Tyskland hurtigt begynder at overholde loven."
