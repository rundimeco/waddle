					<p align="right"><b>IP/05/1223</b></p>
<p align="right">Briuselis, 2005 m. spalio 5 d.</p>
<h1>
<a name="Heading4"></a><b>Valstybių narių remiamas Komisijos
pasiūlymas, leidžiantis vėl gaminti jautieną su
kaulais</b></h1>
<p><b><i>Šiandien Maisto grandinės ir gyvūnų sveikatos
nuolatiniame komitete (MGGSNK) valstybės narės pritarė Komisijos
pasiūlymo projektui padidinti amžiaus ribą, kai iš jautienos
privaloma pašalinti stuburą. Nors pasiūlymą dar turi
teisę nagrinėti Europos Parlamentas, ir jis turės būti
Komisijos galutinai patvirtintas per artimiausius du mėnesius, Europos
Sąjungoje atveriamos galimybes vėl gaminti jautieną su kaulais,
pavyzdžiui, florentietišką kepsnį arba nugarinės
kepsnį. Europos maisto saugos tarnybos (EMST) mokslinėmis
rekomendacijomis paremtame sprendimo projekte numatyta, kad amžiaus riba,
kai privaloma pašalinti paskerstų galvijų stuburą,
padidinama nuo 12 iki 24 mėnesių. Tai yra pirmasis pasiūlymas,
keičiantis tam tikras ES GSE priemones, po to, kai liepos mėn.
Komisija paskelbė USE planą (<a
href="/rapid/pressReleasesAction.do?reference=IP/05/952&format=HTML&aged=0&language=EN&guiLanguage=en">žr.
IP/05/952</a>). </i></b></p>
<p>Už sveikatą ir vartotojų apsaugą atsakingas Komisijos
narys Markas Kiprianu (Markos Kyprianou) kalbėjo: „Šis pirmasis
ES GSE priemones švelninantis žingsnis rodo, kaip toli mes
pažengėme, kovodami prieš šią ligą. Šį
žingsnį žengti nebuvo lengva. Komisija panaudojo geriausias
mokslines žinias, išnagrinėjo statistikos faktus ir įtemptai
svarstė šį klausimą su valstybėmis narėmis ir
Europos Parlamentu. Mes įsitikinę, kad šis pasiūlymas
neturės įtakos aukštam vartotojų apsaugos lygiui, kurio per
pastarąjį dešimtmetį pasiekta mūsų nustatytomis
GSE taisyklėmis.“ </p>
<p>Nuo 2000 m. spalio mėn. stuburas buvo įtrauktas į ES
didžiausią GSE perdavimo pavojų keliančių
Specifinių pavojingų medžiagų (SPM) sąrašą.
Pagal ES teisės aktus dėl GSE visos SPM turėjo būti
pašalinamos iš senesnės nei 12 mėnesių galvijienos ir
sunaikinamos, siekiant, kad ji nepatektų į maisto ir pašarų
grandinę. Dėl šios ir kitų griežtų rizikos
mažinimo priemonių per pastaruosius kelis metus labai
sumažėjo Europos Sąjungoje nustatytų užsikrėtimo
GSE atvejų. Šie teigiami poslinkiai paskatino Komisiją
apmąstyti tam tikrus įmanomus su USE susijusių priemonių
pakeitimus, siekiant juos atnaujinti, atsižvelgiant į
pagerėjusią padėtį.  </p>
<p>2005 m. EMST paskelbė nuomonę, kuria remiamas galvijienos,
iš kurios turi būti pašalintas stuburas, amžiaus ribos
padidinimas ir teigiančią, kad net 30 mėnesių būtų
pakankamai saugi riba. Remdamasi šia nuomone ir atsižvelgdama į
valstybių narių ir Parlamento nuomones, Komisija pasiūlė 24
mėnesių amžiaus ribą kaip labiausiai praktišką ir
suteikiančią didžiausią apsaugą nuo GSE. Ši riba
gali būti vėl persvarstyta ateityje, jeigu ir toliau mažės
GSE atvejų. USE plane taip pat numatyta galimybė
peržiūrėti kitas SPM taisykles artimiausioje arba netolimoje
ateityje.   </p>
<p>Tikimasi, kad aukštesnė stuburo pašalinimo amžiaus riba
turės teigiamą įtaką ūkininkų ir mėsos
pramonės konkurencingumui ir sumažins Europos Sąjungoje
besikaupiančias SPM atliekų kiekius.  </p>
<p>Daugiau informacijos apie ES GSE priemones rasite: </p>
<p><a
href="http://ec.europa.eu/food/food/biosafety/bse/index_en.htm">http://ec.europa.eu/food/food/biosafety/bse/index_en.htm</a></p>

