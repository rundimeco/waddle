					<p align="right"><b>IP/05/305</b></p>
<p align="right">Brussell, is-16 ta' Marzu 2005</p>
<h1>
<a name="Heading4"></a><b>Il-Kummissjoni Ewropea tkompli
bl-azzjonijiet tagħha kontra l-ftehimiet illegali «Smewwiet
Miftuħa»</b></h1>
<p><a name="_Hlt90800968"></a><a name="_Hlt90800969"></a><b><i>Wara
l-miżuri li ttieħdu f’Lulju u Diċembru ta’ l-2004
sabiex timplimenta s-sentenzi “</i></b><b><i>Smewwiet Miftuħa”
tal-Qorti tal-Ġustizzja (<a
href="/rapid/pressReleasesAction.do?reference=IP/04/967&format=HTML&aged=1&language=FR&guiLanguage=fr">IP/04/967</a>
et <a
href="/rapid/pressReleasesAction.do?reference=IP/04/1478&format=HTML&aged=0&language=FR&guiLanguage=fr">IP/04/1478</a>),
il-Kummissjoni Ewropea, fir-rwol tagħha bħala għassiesa
tat-Trattati, illum iddeċidiet li tibgħat ittri ta’ notifika
formali u opinjonijiet motivati lil ħdax-il Stat Membru li għandhom
ftehimiet ta’ servizzi ta’ trasport bl-ajru ma’ l-Istati
Uniti. L-Istati Membri kollha li għandhom ftehimiet bilaterali ma’
l-Istati Uniti (jiġifieri 20 Stat minn 25) huma bħalissa
soġġetti għall-proċeduri ta’ ksur. Dawn il-ftehimiet
dwar is-servizzi bl-ajru għandhom klawżoli msejħa
‘tan-nazzjonalità’ li jirriservaw il-benefiċċji
tal-ftehim lill-kumpaniji nazzjonali ta’ l-Istati Firmatarji biss, bi ksur
ċar tal-liġi Ewropea. Fl-istess ħin il-Kummissjoni qed tlesti
l-ftuħ mill-ġdid tan-negozjati ma’ l-Istati Uniti
għall-konklużjoni ta’ ftehim
globali.</i></b><br>Għall-ftehimiet internazzjonali dwar is-servizzi
tat-trasport bl-ajru bejn l-Istati Membri u l-Istati Uniti, il-Kummissjoni
ddeċidiet li tibgħat opinjonijiet immotivati lil erba’ Stati
Membri<sup><b><a name="fnB1" href="#fn1">[1]</a></b></sup>: Franza,
il-Greċja, l-Italja, u l-Portugall. Il-Kummissjoni ddeċidiet ukoll li
tibgħat ittri ta’ notifika formali lil seba’ Stati Membri:
Spanja, l-Irlanda, l-Ungerija, l-Polonja, r-Repubblika Ċeka, r-Repubblika
Slovakka u Malta. B'riżultat tal-pakkett ta’ Lulju 2004, l-Istati
Membri kollha li għandhom ftehimiet bilaterali ma’ l-Istati Uniti
(jiġifieri 20 Stat minn 25) issa huma soġġetti għal
proċeduri ta’
ksur.<sup><b><a name="fnB2" href="#fn2">[1]</a></b></sup></p>
<p>Barra minn hekk, il-Kummissjoni ddeċidiet li tibgħat żewġ
opinjonijiet motivati lill-Awstrija dwar il-ftehimiet li għandha mas-Syria,
Kuba, ċ-Ċina u l-Eġittu.</p>
<p>Dawn il-ftehimiet mhumiex konformi mal-liġi Ewropea minħabba
l-klawżoli ta’ nazzjonalità li fihom li jmorru kontra
d-dispożizzjonijiet tat-trattat dwar il-libertà ta’
l-istabbiliment. Ukoll, fir-rigward ta’ Franza, il-Greċja, l-Italja,
l-Portugall, Spanja, l-Irlanda u l-Awstrija, dawn kienu konklużi bil-ksur
tal-kompetenza esklussiva ta’ l-Unjoni. Għall-Istati Membri
l-oħra kkonċernati (l-Ungerija, l-Polonja, r-Repubblika Ċeka,
r-Repubblika Slovakka u Malta), il-ftehimiet kienu konklużi qabel
l-adeżjoni tagħhom ma’ l-Unjoni Ewropea, għalhekk
mingħajr ma kisru l-kompetenza esklussiva tagħha.</p>
<p>Fil-5 ta’ Novembru 2002, il-Qorti tal-Ġustizzja kkundannat tmien
Stati Membri li kienu kkonkludew ftehimiet ta’ servizzi bl-ajru ma’
l-Istati Uniti bil-ksur tal-liġi Ewropea. Il-Qorti kienet enfasizzat
l-illegalità tal-klawżoli tan-nazzjonalità u għamlet enfasi
fuq il-fatt li dawn l-Istati kienu injoraw il-kompetenza esklussiva ta’
l-Unjoni fit-trattament ta’ ċerti oqsma tal-politika ta’
l-avjazzjoni ma’ pajjiżi terzi, bħalma huma s-<i>slots</i> u
s-sistemi elettroniċi ta’ riżervazzjoni.</p>
<p>Jacques Barrot, viċi president tal-Kummissjoni li jieħu ħsieb
il-politika tat-trasport, sejjer Washington fil-21 u t-22 ta’ Marzu.
L-għan taż-żjara tiegħu hu li tkun żviluppata
strateġija komuni ma’ l-Istati Uniti sabiex jerġgħu jibdew
in-negozjati għall-ħolqien ta’ spazju ta’ l-ajru
komuni.</p>
<hr><a name="fn1" href="#fnB1">[]</a><p></p>
<p><sup><b><a name="fn2" href="#fnB2">[1]</a></b></sup> M’għandhomx
ftehim: il-Litwanja, il-Latvija, l-Estonja, Ċipru, is-Slovenja</p>


