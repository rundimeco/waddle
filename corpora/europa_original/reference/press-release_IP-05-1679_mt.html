					<p align="right"><b>IP/05/1679</b></p>
<p align="right">Brussell, il-21 ta' Diċembru 2005</p>
<h1>
<a name="Heading4"></a><b>L-Ikel Organiku: Regolament ġdid se
jtejjeb iċ-ċarezza sew għall-konsumaturi kif ukoll
għall-bdiewa</b></h1>
<p><b><i>Il-Kummissjoni Ewropea llum adottat proposta għal Regolament
ġdid dwar il-produzzjoni organika, li għandu l-għan li jtejjeb
iċ-ċarezza sew għall-konsumaturi kif ukoll għall-bdiewa.
Ir-regoli l-ġodda se jkunu aktar sempliċi, u se jħallu li jkun
hemm ċerta flessibbiltà fid-dawl ta-differenzi reġjonali
fil-klima u l-kundizzjonijiet.  Il-produtturi ta' l-ikel organiku se jkunu
jistgħu jagħżlu jekk jużawx is-simbolu organiku ta' l-UE jew
le. Jekk jagħżlu li ma jużawhx, il-prodotti tagħhom ikunu
jridu jġibu t-tikketta organiċi-UE. Talanqas 95% tal-prodott finali
jrid ikun organiku biex iġib din it-tikketta. Il-prodotti li jkun fihom
organiżmi ġenetikament modifikati (GMOs) ma jkunux jistgħu
jġibu t-tikketta organika, ħlief dawk li, b'riżultat ta'
kontaminazzjoni inċidentali, ikun fihom sa 0.9% ta' kontenut GMO.
L-importazzjoni ta' prodotti organiċi tkun permessa sakemm jikkonformaw ma'
l-istandards ta' l-UE jew inkella jiġu b'garanziji ekwivalenti
mill-pajjiżi ta' l-oriġini tagħhom.</i></b></p>
<p>Mariann Fischer Boel, il-Kummissarju għall-Agrikoltura u l-Iżvilupp
Rurali, qalet: "Il-konsumaturi se jsibuha ħafna eħfef li jagħrfu
l-prodotti organiċi u jifhmu l-benefiċċji li jġibu
magħhom għall-ambjent u l-benessri ta' l-annimali. Minflok ir-regoli
ta' llum se jidħlu oħrajn aktar sempliċi u trasparenti. Sejrin
jiddefinixxu l-miri u l-prinċipji għall-produzzjoni organika,
jiċċaraw ir-regoli dwar it-tikkettar u jirregolaw l-importazzjoni,
biex jiggarantixxu li l-konsumaturi jkunu jafu x'qed jixtru u l-bdiewa jkunu
jafu preċiż x'regoli għandhom jimxu fuqhom. </p>
<p>Ir-Regolament il-ġdid huwa risposta għall-konklużjonijiet
tal-Kunsill ta' Ottubru 2004 dwar il-Pjan Ewropew ta' Azzjoni għall-ikel
organiku u l-agrikoltura organika (<i>EAP</i>) ta' Ġunju 2004, li ta
viżjoni globali strateġika għall-kontribut ta' l-agrikoltura
organika lill-Politika Komuni dwar l-Agrikoltura. Għas-sistema ta'
l-importazzjoni, ir-regoli l-ġodda se jibdew japplikaw mill-1 ta' Jannar
2007. Qed jiġi propost li r-Regolament il-ġdid jibda japplika
mill-1 ta&#8217; Jannar 2009. </p>
<p>Ir-Regolament il-ġdid sejjer: </p>
<ul>
<li>jiddefinixxi l-miri u l-prinċipji tal-produzzjoni organika,
fil-kunsiderazzjoni tal-kundizzjonjiet u l-istadji ta' żvilupp lokali,</li>
<li>jiżgura li l-miri u l-prinċipji japplikaw bl-istess mod
għall-fażijiet kollha tal-<b>produzzjoni organika fit-trobbija ta'
l-annimali</b>, <b>fl-akkwakultura</b>, <b>fil-koltivazzjoni tal-pjanti u
l-produzzjoni ta' l-għalf</b>, kif ukoll fil-produzzjoni ta' <b>l-ikel
organiku</b>.</li>
<li>jiċċara r-regoli dwar il-<i>GMOs</i>, partikolarment li l-valuri
ġenerali ta' limitu tal-<i>GMOs</i> japplikaw, li l-prodotti <i>GMO</i> ma
jistgħux iġorru t-tikketta organika, u li jistgħu jiġu
adottati valuri ta' limitu speċifiċi
għaż-żrieragħ,</li>
<li>jagħmel obbligatorju jew <b>is-simbolu UE</b> jew inkella –
fin-nuqqas tiegħu – l-indikazzjoni stilizzata '<b>ORGANIKU-UE</b>'
bl-impożizzjoni ta' restrizzjonjiet fuq dak li jingħad fit-tikkettar u
fir-reklamar sabiex jinġieb 'il quddiem "il-kunċett komuni"
tal-produzzjoni organika,</li>
<li>isaħħaħ l-approċċ li jibbaża fuq apprezzament
tar-riskji, u jtejjeb il-kontrolli billi <b>s-sistema ta' kontroll</b>
iġibha konformi mas-sistema uffiċjali ta' l-UE dwar l-ikel u
l-għalf, li tapplika għal kull tip tagħhom,</li>
<li>itejjeb <b>il-moviment ħieles</b> tal-prodotti organiċi billi
jiżgura li r-regoli ta' l-UE jiggarantixxu l-ogħla standards,
isaħħu l-imparzjalità tas-sistema ta' kontroll u r-rikonoxximent
reċiproku ta' l-istandards, u jnaqqas il-lok għall-awtorizzazzjoni ta'
regoli aktar laxki min-naħa tal-korpi ta' kontroll,,</li>
<li>jiżviluppa regoli permanenti dwar l-importazzjoni fuq il-bażi ta'
l-aċċess dirett għall-prodotti li jkunu għal kollox
konformi, jew l-aċċess fuq il-bażi ta'
