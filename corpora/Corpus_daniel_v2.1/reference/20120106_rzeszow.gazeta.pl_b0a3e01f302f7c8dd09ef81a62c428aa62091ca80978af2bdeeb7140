<p>Nie chcemy bezpłatnych szczepień dzieci?</p>
<p>Nie powiodła się miejska akcja bezpłatnego szczepienia dzieci przeciwko meningo- pneumokokom. Z opłaconych przez miasto szczepionek skorzystało tylko co drugie zakwalifikowane dziecko - donosi Telewizja Rzeszów.</p>
<p>Szczepienie</p>
<p>Na oddziały dziecięce w Szpitalu Wojewódzkim nr 2 w Rzeszowie co roku trafia kilkanaścioro dzieci z ciężkimi zakażeniami wywołanymi przez pneumo- i meningokoki, które nazywane są przez lekarzy szczególnie zjadliwymi bakteriami. Obecnie lekarze walczą o życie chłopca z zakażeniem układu oddechowego. Będzie to najprawdopodobniej walka trwająca aż kilka tygodni. Miejski program szczepień był adresowany przede wszystkim do dzieci ze żłobków. Niestety w gabinetach zabiegowych pojawiła się zaledwie co druga matka z dzieckiem w wieku poniżej trzech lat.</p>
<p>Znacznie lepiej było ze szczepieniami przeciwko grypie. Zaszczepiło się blisko 6 tysięcy rzeszowian. Kilkadziesiąt tysięcy zostało przebadanych w kierunku nowotworów, cukrzycy, wad postawy i wzroku. na akcje urząd miasta wydał milion złotych</p>
<p>Nie chcemy bezpłatnych szczepień dzieci?</p>
<p>Co udało się zrobić w Rzeszowie w tym roku za milion złotych?</p>
<p>- 600 kobiet trafiło na mammografię</p>
<p>- 560 na USG piersi</p>
<p>- 120 osób zrobiło badania w kierunku raka jelita grubego</p>
<p>- 5900 zaszczepiło się przeciwko grypie</p>
<p>- a 250 dzieci przeciwko pneumokokom i meningokokom</p>
<p>- prawie 400 pacjentów zrobiło badania w kierunku cukrzycy</p>
<p>Do tego kilkanaście tysięcy dzieci i młodzieży przebadano w kierunku wad postawy, wad wzroku, uczono dobrego odżywiania, zapobiegania alkoholizmowi i narkomanii.</p>
