<p>Największy bank świata wkracza do Polski</p>
<p>China Development Bank Corporation (ICBC), największy bank świata, ma już w Polsce stworzoną strukturę organizacyjną i obecnie czeka na zgodę Komisji Nadzoru Finansowego (KNF) na rozpoczęcie działalności jako filia luksemburskiego oddziału ICBC, poinformował sekretarz stanu w Kancelarii Prezydenta Olgierd Dziekoński.</p>
<p>"Jest otworzona spółka polska i w tej chwili po prostu oczekuje na zgodę Komisji Nadzoru Finansowego. Będzie to filia banku luksemburskiego działającego w Luksemburgu. Został złożony już wniosek ze strony banku chińskiego do Komisji Papierów Wartościowych o notyfikację zezwolenia, które jest udzielone dla tego banku do działania w przestrzeni europejskiej, na razie w Luksemburgu"- powiedział Dziekoński w rozmowie z agencją informacyjną Newseria.</p>
<p>Dziekoński poinformował, że zaawansowane są w tej chwili rozmowy na temat udziału banku chińskiego na rynku krajowym.</p>
<p>"Zobaczymy, jak rezultaty tych rozmów będą powiązane z funkcjonowaniem polskiego banku PKO BP w Chinach, który mógłby służyć wsparciu polskiego wysiłku eksportowego do Chin. Banki tego rodzaju zawsze działają dla pomocy i wsparcia przedsiębiorstwom, które chcą uczestniczyć w przedsięwzięciach czy inwestycyjnych, czy handlowych na terenie naszego kraju" - dodał.</p>
<p>Suma bilansowa ICBC wynosi ponad 2 biliony USD. To mniej więcej 10 razy tyle, ile w całym sektorze bankowym w Polsce. (ISB)</p>
