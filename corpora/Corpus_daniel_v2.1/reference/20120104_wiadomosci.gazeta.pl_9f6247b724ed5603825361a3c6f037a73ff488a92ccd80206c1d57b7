<p>Wiatr do 100 km/h w Polsce, a na Wyspach huragan [ZDJĘCIA]</p>
<p>Silny wiatr ma wiać dziś w nocy w północnej i zachodniej Polsce. Taka pogoda przychodzi do nas z Wysp Brytyjskich, gdzie wichury, których prędkość dochodziła do 164 km na godzinę, spowodowały przerwy w dostawach prądu, chaos na drogach i zamknięcie kilku lotnisk, zabiły też co najmniej dwie osoby.</p>
<p>Huraganowe wiatry nad Anglią, Szkocją i Irlandią Płn.(03-01-12, 17:58)Wichury nad Europą: Utrudniony ruch pociągów w Polsce. Wielka Brytania liczy straty [WIDEO](04-01-12, 12:20)</p>
<p>Zobacz aktualną pogodę na naszej stronie >></p>
<p>Wojewódzkie Centrum Zarządzania Kryzysowego w Szczecinie ostrzega przed możliwością wystąpienia na obszarze całego regionu silnego wiatru o średniej prędkości od 35 do 50 km/h, w porywach od 70 do 90 km/h, a nad morzem nawet do 100 km/h. Synoptycy ostrzegają też przed silnym sztormem z huraganowymi porywami na Bałtyku Południowym. Może wiać nawet z prędkością do 12 stopni w skali Beauforta w nocy z wtorku na środę. Wiać ma na Bałtyku do czwartku, ale już nieco słabiej.</p>
<p>Centrum zarządzania kryzysowego zaleca mieszkańcom woj. zachodniopomorskiego, by pozamykali okna i drzwi, a także zabrali z balkonów i parapetów przedmioty, które mogą być porwane przez wiatr. Podróżujący samochodem powinni zachować szczególną ostrożność wyjeżdżając z terenu zabudowanego i z lasu na otwartą przestrzeń, a także unikać parkowania pojazdów pod drzewami i liniami wysokiego napięcia.</p>
<p>Powieje także w Lubuskiem</p>
<p>- W nocy w woj. lubuskim ma wystąpić wiatr, którego prędkość w porywach może dochodzić do 85 km/h - poinformowało w ostrzeżeniu Wojewódzkie Centrum Zarządzania Kryzysowego w Gorzowie. Zgodnie z ostrzeżeniem średnia prędkość wiatru wyniesie od 30 do 40 km/h, a w porywach do 85 km/h. Będzie wiało z południowego-zachodu i zachodu. Ostrzeżenie jest ważne do godz. 1 w środę.</p>
<p>Połamane wiatrem drzewa i, tym samym, uszkodzona sieć trakcyjna na drogach kolejowych mogą wpłynąć niekorzystnie na kursowanie niektórych pociągów PKPIntercity w tym regionie. Ewentualne opóźnienia z tego tytułu mogą wynosić od kilkunastu do kilkudziesięciu minut - ostrzega PKP.</p>
<p>Powiało najpierw na zachodzie Europy</p>
<p>- Huraganowe wiatry, których prędkość dochodziła do 164 km na godzinę, szalały we wtorek nad Anglią, Szkocją i Irlandią Północną, powodując przerwy w dostawach prądu, chaos na drogach i zamknięcie kilku lotnisk - poinformował brytyjski instytut meteorologiczny.</p>
<p>Zobacz zdjęcia z wichury w Wielkiej Brytanii >>></p>
<p>W południowej Anglii zginął mężczyzna w zaparkowanej furgonetce, na którą upadło przewrócone przez wichurę drzewo. Z powodu ciężkich obrażeń zmarł też członek załogi tankowca, w który w kanale La Manche uderzyła wielka fala. W hrabstwie Surrey w południowej Anglii ranny został kierowca autobusu, na który upadło złamane drzewo.</p>
<p>Obserwujesz nietypowe zjawisko w pogodzie? Zrób zdjęcia i wyślij na Alert24.pl >>></p>
<p>Port lotniczy w Edynburgu zamknięto dla przybywających samolotów, a wiele lotów było opóźnionych lub w ogóle je odwołano. W Glasgow poinformowano, że ruch na tamtejszym lotnisku jest utrudniony, a część rejsów anulowano. Na londyńskich lotniskach Heathrow i Gatwick wiele lotów było opóźnionych o kilka godzin. Zawieszono większość połączeń kolejowych między Londynem a Szkocją. Powalone drzewa uszkodziły w wielu miejscach sieć energetyczną oraz zablokowały liczne drogi. Wichury spowodowały co najmniej dwie ofiary śmiertelne.</p>
