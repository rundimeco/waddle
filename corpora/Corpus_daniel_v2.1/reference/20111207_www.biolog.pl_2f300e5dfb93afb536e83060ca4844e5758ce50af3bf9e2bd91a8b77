<p>Geny winne zachorowań na toczeń rumieniowy trzewny</p>
<p>W trakcie pięcioletnich badań, prowadzonych przez ekspertów z Instytutu Abela Salazara oraz Szpitala Świętego Antoniego w Porto, udało się ustalić główną przyczynę zachorowań na toczeń rumieniowy trzewny. Jego geneza była dotychczas niejasna.</p>
<p>„Głównym sprawcą choroby jest kilka rodzajów genów. Występowanie któregoś z nich sprzyja pojawieniu się toczenia rumieniowego trzewnego, chyba że równocześnie organizm posiada tzw. geny-protektory. Ich występowanie chroni przed toczeniem, mimo że ciało wykazuje predyspozycje do pojawienia się choroby” - poinformował dr Carlos Vasconcelos z zespołu badawczego.</p>
<p>Na bazie odkrycia, uczeni z Porto rozpoczęli już prace nad lekiem na toczeń rumieniowy trzewny. „Nowe informacje układamy niczym puzzle, tworząc warunki do opracowania skutecznego rozwiązania na tą chorobę” - dodał dr Carlos Vasconcelos.</p>
<p>Odkrycie uczonych z Porto zostało w listopadzie br dostrzeżone przez Portugalskie Towarzystwo Medycyny Wewnętrznej i nagrodzone czekiem o wartości 10 tys. euro.</p>
<p>Toczeń rumieniowy trzewny, zwany też toczeniem rumieniowym układowym jest chorobą autoimmunologiczną i wchodzi w skład grupy chorób toczni rumieniowatych. Rozwija się ona na tle złożonych zaburzeń układu odpornościowego, prowadząc do stanu zapalnego wielu tkanek oraz narządów. Dziesięciokrotnie częściej zapadają na to schorzenie kobiety, głównie w wieku od 16 do 55 lat.</p>
