<p>Czym jest ospa wietrzna?</p>
<p>Ospa wietrzna jest bardzo popularną chorobą, na którą najczęściej choruje się w dzieciństwie. Objawia się ona swędzącymi krotkami wyskakującymi na całym ciele.</p>
<p>Bardzo łatwo przenosi się z dziecka na dziecko. Wystarczy, że dzieci w przedszkolu będą bawiły się z osobą zakażoną wirusem ospy wietrznej, aby złapały tą samą chorobę. Nie stanowi ona poważnego zagrożenia dla dziecka, a jej przebycie w dzieciństwie daje odporność na całe życie.</p>
<p>Gorzej, jeśli na ospę wietrzną choruje osoba dorosła. Trzeba powiedzieć, że lekarze zaliczają ospę wietrzną do jednych z najbardziej zaraźliwych chorób wirusowych. Przenosi się ona drogą kropelkową, albo poprzez kontakt drugiej osoby z wysypką występującą na ciele zarażonego. Kiedy dana osoba zarazi się ospą wietrzną, może przez dłuższy czas o tym nie wiedzieć, z uwagi na to, że jej objawy w postaci czerwonych krostek pojawiają się po około 14 dniach od wniknięcia wirusa do organizmu człowieka. Choroba jednak jest zaraźliwa już wcześniej i dlatego też tak łatwo się rozprzestrzenia.</p>
<p>Bardzo trudno jest więc tak właściwie zapobiec zakażeniu. Wirus ospy wietrznej pozostaje w organizmie osoby, która przechoruje już ospę, dając jej odporność na to schorzenie. Jednocześni, wirus może się uaktywnić u takiego człowieka z chwilą, kiedy jego naturalna odporność organizmu spadnie. Efektem tego będzie zapadniecie na półpasiec. Niewiele osób wie, że zarówno ospa wietrzna, jak i półpasiec wywołane są dokładnie tym samym wirusem. Półpasiec ma jednak dużo cięższy przebieg niż ospa wietrzna. U dorosłych zarówno półpasiec, jak i ospa wietrzna, mogą być bardzo niebezpieczne i niejednokrotnie prowadzą one do powstania groźnych powikłań.</p>
<p>Półpasiec, czyli brat ospy wietrznejGrypa – z pozoru niegroźna, ale..Grypa – co musisz o niej wiedziećJak postępować przy zapaleniu spojówek?O czym świadczy powiększenie węzłów chłonnych?Jak walczyć z grypą?Zapalenie zatokOgień w płucachSerce umiera na grypęOpryszczka – trudny przeciwnik</p>
