<p>Jak się reklamuje biżuterię?</p>
<p>Czy to nie jak reklamowanie królikom trawy? W końcu każda kobieta marzy o złocie w uchu, pierścionku na paluchu… A jednak marketingowcy prześcigają się w pomysłach.</p>
<p>Można standardowo…</p>
<p>Czyli kasyno, pieniądze, wyemancypowana kobieta, która robi już za mężczyznę. Przesłanie? Biżuterię możesz kupić sobie sama… Albo jeszcze lepiej wygrać w ruletkę.</p>
<p>Można nago…</p>
<p>Bo to, co od razu rzuca się w oczy na zdjęciach to oczywiście wisiorki i kolczyki. Ubranie hmmm… nie zakłóca odbioru.</p>
<p>Można erotycznie…</p>
<p>Czyli najstarsza marketingowa reguła świata: “sex sells” próbująca przekonać nas, że nie ma jak numerek z pierścionkami i naszyjnikami. Dla fetyszystów?</p>
<p>Można ekologicznie…</p>
<p>Nasza polska Anja Rubik z kangurem, ale przyozdobiona. O co chodzi tutaj? Może o fascynację australijskiej fauny słowiańską urodą w etnicznych ozdobach?</p>
<p>Można infantylnie…</p>
<p>Myśl przewodnia firmy Ratika’s to, że ich biżuteria się nigdy nie starzeje. Jedyny problem w tym, jak nie stworzyć przypadkiem mody na grzechotki z diamentów. Bo wtedy przyrost demograficzny padnie definitywnie…</p>
<p>Można kijem…</p>
<p>Bo ona już ma dość czekania na pierścionek zaręczynowy! Czy wyobrażacie sobie te tłumy facetów nękanych w domu o ślub, którzy wyjeżdżają z ulgą do pracy, aby na ulicach i mostach zobaczyć wyprostowane palce desperatek? Jeśli nie wzrośnie sprzedaż diamentów, to na pewno broni…</p>
<p>Można marchewką...</p>
<p>Pierścionek zaręczynowy jest pierwszym pilotem do zdalnego sterowania kiedykolwiek wymyślonym. Szkoda tylko, że po ślubie przestaje działać…</p>
