<p>Στο 50,59% η κάλυψη του πανελλαδικού πλάνου</p>
<p>Πρώτη στην άμιλλα η ΚΟ Αιγαίου, με ποσοστό 70,07%</p>
<p>Με κλιμακούμενους ρυθμούς, οι Κομματικές και ΚΝίτικες οργανώσεις δυναμώνουν τη δράση τους για την επιτυχία της δίμηνης Οικονομικής Εξόρμησης Δεκέμβρη 2011 - Γενάρη 2012. Είναι χαρακτηριστικό ότι λίγες μέρες πριν από την εκπνοή του πρώτου μήνα της εξόρμησης, η κάλυψη του πανελλαδικού πλάνου έχει φτάσει το 50,59%. Με την αισιοδοξία που αποπνέει από την πορεία κάλυψης των στόχων των Κομματικών Οργανώσεων και την πείρα που έχουν αποκομίσει από την πλατιά εξόρμηση στους εργαζόμενους, τα λαϊκά στρώματα και τη νεολαία, οι Οργανώσεις του ΚΚΕ και της ΚΝΕ εντείνουν τη δράση τους, σχεδιάζουν ακόμα πιο επίμονα την παρέμβασή τους για την επιτυχία της Οικονομικής Εξόρμησης.</p>
<p>Πρώτη Κομματική Οργάνωση στην άμιλλα για την κάλυψη του πλάνου είναι η ΚΟ Αιγαίου που έχει καλύψει το 70,07%. Ακολουθούν η ΚΟ Εξωτερικού με 55,00%, η ΚΟ Κρήτης με 52,55%, η ΚΟ Κεντρικής Μακεδονίας με 52,20% και η ΚΟ Αττικής με 50,20%. Η κατάταξη των υπόλοιπων Κομματικών Οργανώσεων έχει ως εξής: ΚΟ Πελοποννήσου με 46,80%, ΚΟ Βορειοδυτικής Ελλάδας με 43,45%, ΚΟ Ανατολικής Μακεδονίας - Θράκης με 39,00%, ΚΟ Θεσσαλίας με 38,92%, ΚΟ Ανατολικής Στερεάς - Εύβοιας με 38,60% και ΚΟ Δυτικής Μακεδονίας με 32,54%. Η ΚΝΕ έχει καλύψει το 60,94% του πλάνου της, ενώ η ΚΟΒ «Ριζοσπάστη» και η ΚΟΒ «902» το 48,80% και το 36,00% αντίστοιχα.</p>
