<p>Rekordowe inwestycje Audi AG</p>
<p>Audi, wnp.pl (AG) - 29-12-2011 16:28</p>
<p>Audi z rozmachem inwestuje w swoją przyszłość i - tak jak w kończącym się roku - również w przyszłym zamierza zatrudnić ok. 1 200 specjalistów. W latach 2012-2016 koncern Audi planuje zainwestować w sumie 13 mld euro, głównie w nowe produkty i technologie oraz rozwój swoich fabryk. Prawie 8 mld zakładanej kwoty trafi do niemieckich zakładów w Ingolstadt i Neckarsulm.</p>
<p>Thomas Sigi, Członek Zarządu ds.zasobów ludzkich w Audi AG, stwierdził: - Naszym celem jest osiągnięcie silnego wzrostu w skali międzynarodowej i zwiększenie możliwości w zakresie lekkich konstrukcji i mobilności elektrycznej. Zatrudnimy jeszcze więcej osób i planujemy przyjąć do pracy kolejnych 1 200 ekspertów w przyszłym roku. W sumie od tego roku dołączy ich do Audi 3 500 - więcej niż kiedykolwiek przedtem. Do tego Audi zatrudniło na czas nieokreślony ponad 400 pracowników tymczasowych, a ponad 700 uczniów rozpoczęło przygotowanie zawodowe w Ingolstadt i Neckarsulm. Liczba pracowników wzrosła również w zagranicznych lokalizacjach : w 2011 r. ponad 1 400 nowych pracowników rozpoczęło pracę w węgierskim Györ a 270 w Brukseli.</p>
<p>Aby pokryć zapotrzebowanie na wykwalifikowanych pracowników w ciągu najbliższych kilku lat, firma i przedstawiciele organizacji pracowniczych dogadały się w kwestii stałych umów o pracę dla stażystów, absolwentów szkół zawodowych, szkoleń i uczestników programu STEP (badania i doświadczenia w praktyce). Samo Audi rozwija program promocji i rozwoju własnych pracowników ponad ich wąskie specjalizacje. - Umożliwiamy np. naszym ludziom zdobycie doświadczenia za granicą, wyjaśnia Sigi.</p>
<p>Audi planuje zainwestować od 2012 do 2016 roku 13 mld euro w nieruchomości, maszyny i urządzenia i będzie to największy program inwestycyjny w historii firmy. - W celu utrzymania zyskownego wzrostu, nie będziemy szczędzić wydatków na nowe produkty, powiedział Axel Strotbek, Członek Zarządu ds. finansowych i organizacyjnych Audi AG. - Koncern planuje inwestować ponad 2 mld euro rocznie w nowe produkty i technologie. W sumie ponad 10,5 mld euro ma być przeznaczone na rozwój nowych modeli i technologii przyszłości, takich jak napęd elektryczny lub hybrydowy.</p>
<p>Producent samochodów wyda znaczne kwoty na doposażenie swoich fabryk. Np. w 2013 r. wydział karoserii, lakiernia i tłocznia mają być dodane do istniejącej linii silnika i montażu pojazdów w fabryce w Győr. Program inwestycyjny koncentruje się jednak głównie na lokalizacjach niemieckich. - W latach 2012-2016 planujemy zainwestować prawie 8 mld euro w Ingolstadt i Neckarsulm, bo te zakłady i ich pracownicy są fundamentem naszego sukcesu, podkreśla Strotbek.</p>
<p>W kolejnych latach Audi planuje rynkowe premiery nowych modeli np. hybrydowego A8, który będzie jednym z najlżejszych sedanów w swojej kategorii. Hybryda będzie w stanie pokonać do 3 km ze stałą prędkością 60 km/h w trybie czysto elektrycznym. Marka zapowiada też wprowadzenie nowego kompaktu A3 oraz modeli z wyższej półki np. A6 allroad quattro. Audi chce zostać też jednym z pierwszych producentów klasy premium, wprowadzającym na rynek w krótkich seriach elektryczny samochód sportowy - Audi R8 e-tron.</p>
