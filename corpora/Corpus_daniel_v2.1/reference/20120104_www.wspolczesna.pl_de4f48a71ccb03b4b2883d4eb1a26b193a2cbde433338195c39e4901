<p>Jesteś tu: Strona głównaWiadomości Sokółka Była nowością w regionie. Ma już 15 lat</p>
<p>Doda na imprezie w Białymstoku [18x FOTO]. Cena za wjazd? 300 zł za osobę!</p>
<p>Jego pracownicy opiekują się osobami dorosłymi z zaburzeniami psychicznymi. – Kiedy zakładaliśmy naszą placówkę, była ona nowością w województwie. Powstała jako trzecia w regionie – powiedziała Barbara Kundzicz z sokólskiego ŚDS.</p>
<p>Zakładanie tego typu ośrodków wiązało się z wejściem w życie ustawy o ochronie zdrowia psychicznego. Od początku przyświecała im idea wspierania osób dorosłych z zaburzeniami psychicznymi oraz ich rodzin.</p>
<p>– Nasi podopieczni zdobywają umiejętności potrzebne w życiu codziennym.</p>
<p>Ważne jest również to, że między sobą nawiązują relacje koleżeńskie i nowe przyjaźnie – podkreśliła Barbara Kundzicz.</p>
<p>W sokólskim ŚDS prowadzone są różnego rodzaju zajęcia. Podopieczni placówki przygotowują m.in. świąteczne ozdoby, ciekawe dekoracje i przeróżne prace plastyczne. Efekty tychże prac podziwiają nie tylko mieszkańcy Sokółki. Prezentowane są one na targach, festynach i kiermaszach.</p>
<p>– W perspektywie najbliższych dwóch lat musimy sprostać wymogom unijnym. Mamy nadzieję, że uda nam się znaleźć lokal o większej powierzchni i przyjąć nowych podopiecznych – powiedziała Barbara Kundzicz.</p>
<p>Obecnie ŚDS zajmuje lokal w budynku, gdzie mieści się siedziba Fundacji Sokólski Fundusz Lokalny.</p>
