<p>ΑρχικήΕΙΔΗΣΕΙΣΥγεία Η χρήση των γενόσημων φαρμάκων ελλοχεύει κινδύνους για τη δημόσια υγεία</p>
<p>Η χρήση των γενόσημων φαρμάκων ελλοχεύει κινδύνους για τη δημόσια υγεία</p>
<p>ΚΛΙΜΑΚΩΝΕΤΑΙ η αντιπαράθεση του υπουργού υγείας Ανδρέα Λοβέρδου με την ιατρική κοινότητα, καθώς ο Ιατρικός Σύλλογος Αθηνών σε ανακοίνωσή του υποστηρίζει ότι η χρήση των γενόσημων την οποία προωθεί το αρμόδιο υπουργείο ελλοχεύει κινδύνους για τη δημόσια υγεία. Οι γιατροί καταγγέλλουν, ακόμα, ότι τα αντίγραφα φάρμακα κυκλοφορούν χωρίς να έχουν προηγηθεί επαρκείς μελέτες με αποτέλεσμα να έχουν προκαλέσει σοβαρές παρενέργειες σε ασθενείς των δημόσιων νοσοκομείων. Καλεί επίσης τον υπουργό Υγείας να απαντήσει για το πού κατασκευάζονται τα ενέσιμα γενόσημα που προμηθεύτηκαν τα νοσοκομεία και για το αν έχουν ελεγχθεί επαρκώς ώστε να μη θέτουν σε κίνδυνο τη ζωή των πολιτών.</p>
<p>«Το τραγικό κενό της νομοθεσίας στην Ελλάδα έχει ως αποτέλεσμα να κυκλοφορούν γενόσημα χωρίς έλεγχο του ΕΟΦ και με τη βούλα του νόμου. Ουδέποτε έχουμε δει δημοσιευμένες από τους καθ'Α ύλην αρμόδιους φορείς μελέτες βιοδιαθεσιμότητας και κλινικής αποτελεσματικότητας για τα γενόσημα της ελληνικής αγοράς» αναφέρει χαρακτηριστικά ο Ιατρικός Σύλλογος Αθηνών.</p>
