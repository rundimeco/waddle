<p>Βόλος: Γραφείο Ψυχολογικής Υποστήριξης ιδρύει η Ιερά Μητρόπολη Δημητριάδος</p>
<p>Γραφείο ψυχολογικής στήριξης συνανθρώπων μας που ανήκουν σε ειδικές κατηγορίες, όπως άνεργοι, ανασφάλιστοι, αναξιοπαθούντες και μετανάστες, πρόκειται να λειτουργήσει η Ιερά Μητρόπολη Δημητριάδος.</p>
<p>Το Γραφείο θα λειτουργήσει στα πλαίσια του Συμβουλευτικού Σταθμού Υποστήριξης Πολιτών, που δημιουργήθηκε από την Τοπική Εκκλησία τον περασμένο Μάρτιο, με πρωτοβουλία του Σεβ. Μητροπολίτου κ Ιγνατίου, με σκοπό την δωρεάν παροχή συμβουλών σε πολίτες που αδυνατούν να επιλύσουν προσωπικά τους προβλήματα, είτε διότι δεν γνωρίζουν, είτε επειδή δεν έχουν την οικονομική δυνατότητα να απευθυνθούν κάπου οργανωμένα.</p>
<p>Το γραφείο θα ξεκινήσει να λειτουργεί από την Τρίτη 13 Δεκεμβρίου 2011 και θα στελεχώνεται με εθελοντές ψυχολόγους.</p>
