<p>TdS w Dobbiaco: Kowalczyk dopiero trzecia w sprincie, najlepsza Bjoergen - Zimowe zmagania Polaków - Fakty w RMF24 - najświeższe wiadomości z kraju i świata</p>
<p>Strona głównaTerminarz PŚ (biegi)Klasyfikacja PŚ (biegi)Terminarz PŚ (skoki)Klasyfikacja PŚ (skoki)</p>
<p>TdS w Dobbiaco: Kowalczyk dopiero trzecia w sprincie, najlepsza Bjoergen</p>
<p>Na trzecim miejscu zakończyła Justyna Kowalczyk bieg sprinterski techniką dowolną w zawodach cyklu Tour de Ski we włoskim Dobbiaco. Wygrała Norweżka Marit Bjoergen, druga była Amerykanka Kikkan Randall. Mimo przegranej Kowalczyk nadal jest liderką całego cyklu. Jej przewaga nad Norweżką stopniała jednak 4,8 sekundy.</p>
<p>Justyna Kowalczyk: Mam nadzieję, że moje kolano wytrzyma</p>
<p>"Zamierzam walczyć dalej, nie poddam się. Niezależnie od tego, jak zakończy się Tour de Ski, będę zadowolona z tej imprezy" - mówi Justyna Kowalczyk w rozmowie z RMF FM. Polka ma spuchnięte kolano. Jedynym ratunkiem są okłady z lodu i leki przeciwzapalne. Liderka cyklu na swojej oficjalnej... czytaj więcej</p>
<p>Na początku finałowego biegu bardzo mocno zaatakowała Marthe Kristoffersen, która szybko objęła prowadzenie. Jak cień podążała za nią Kowalczyk, a za nią biegła Bjoergen. W połowie dystansu Kristoffersen osłabła i spadła na dalsze miejsce, a na prowadzenie wyszła Polka. Tuż obok niej biegła Bjoergen, a do walki włączyła się też Amerykanka Kikkan Randall. Na ostatnim podbiegu Kowalczyk potknęła się i straciła rytm biegu. Spadła na trzecie miejsce i choć do końca próbowała odrobić stratę, nie była w stanie wyprzedzić rywalek. Jako pierwsza na metę wpadła Bjoergen - o pół sekundy przed Randall.</p>
<p>W półfinale to Kowalczyk triumfowała</p>
<p>Wcześniej Polka była najlepsza w swoim półfinale. Od początku trzymała się blisko Bjoergen, a na podbiegu zaatakowała i wyszła na prowadzenie. Potem długi zjazd, zakręty i w końcu finisz, na którym nie dała się już wyprzedzić Norweżce. Pokonała ją o 0,4 sekundy.</p>
<p>Wcześniej dwukrotnie lepsza była Bjoergen</p>
<p>Do półfinału Kowalczyk awansowała z drugiego miejsca. Norweżka była wtedy od niej lepsza o 0,1 sekundy. Z kolei w kwalifikacjach do ćwierćfinału Polka miała dopiero 11. rezultat. Wtedy także najszybsza była Bjoergen. Bardzo słabo wypadła natomiast w kwalifikacjach inna Norweżka - Therese Johaug. Zajęła dopiero 27. miejsce i dość szczęśliwie awansowała do ćwierćfinałów. Tam jednak odpadła.</p>
