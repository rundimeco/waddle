<p>Wjechał na chodniku w 5-osobową rodzinę - zabił 6-latka. PAP | aktualizacja 2011-12-31 (19:38)</p>
<p>W szpitalu zmarł sześcioletni chłopczyk, który został ranny, kiedy nietrzeźwy kierowca wjechał w rodzinę idącą chodnikiem w Straszynie. W wypadku zostali poszkodowani także jego rodzice i czteroletnie bliźniaki. Ich stan określany jest jako poważny.</p>
<p>Do zdarzenia doszło w sobotę popołudniu w Straszyniena drodze wojewódzkiej nr 222.</p>
<p>St. asp. Marzena Szwed-Sobańska z Komendy Powiatowej Policji w Pruszczu Gdańskim poinformowała, że sześcioletni chłopczyk zmarł w szpitalu w Gdańsku. - Chłopczyk był w najcięższym stanie, ale pozostali członkowie pięcioosobowej rodziny są także w poważnym stanie - dodała.</p>
<p>Sześciolatek w stanie ciężkim i jego czteroletnia siostra zostali przetransportowani śmigłowcem do szpitala w Gdańsku. Mniej poszkodowani pozostali członkowie rodziny także zostali przewiezieni do szpitali.</p>
<p>Szwed-Sobańska poinformowała, że 26-letni kierowca samochodu osobowego, który wpadł w poślizg i wjechał na chodnik, był nietrzeźwy. W wydychanym powietrzu miał 0,4 promila alkoholu. Mężczyzna nie odniósł żadnych obrażeń.</p>
