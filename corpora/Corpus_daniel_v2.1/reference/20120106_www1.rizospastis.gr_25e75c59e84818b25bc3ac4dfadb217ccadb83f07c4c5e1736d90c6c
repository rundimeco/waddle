<p>Κυριάρχησαν τα φαβορί...</p>
<p>Ο Παναθηναϊκός πέρασε αλώβητος από τη Ν. Σμύρνη στον πιο σημαντικό αγώνα της 13ης αγωνιστικής</p>
<p>IconΣτα μέτρα των φαβορί εξελίχθηκε η 13η αγωνιστική στο πρωτάθλημα της Superlegue, από την οποία όμως δεν έλειψαν και οι μικροεκπλήξεις.</p>
<p>Στον κυριότερο αγώνα της αγωνιστικής ο Παναθηναϊκός κατάφερε να «αποδράσει» από τη Ν. Σμύρνη με το διπλό επικρατώντας του Πανιωνίου με 2-1. Με γκολ των Λέτο (64' πεν.) και Κατσουράνη (74') οι «πράσινοι» έδειξαν διαφορετική συμπεριφορά από ό,τι είχαν στο «Κλ. Βικελίδης» με αντίπαλο τον Αρη, όταν και βρέθηκαν πίσω στο σκορ. Αυτήν τη φορά ανέτρεψαν το εις βάρος τους 1-0 από το 9', όταν οι γηπεδούχοι προηγήθηκαν με τον Σκέμπρι. Ο Πανιώνιος πάντως φωνάζει για τη διαιτησία και τον καταλογισμό του πέναλτι υπέρ των φιλοξενουμένων.</p>
<p>Συνεχίζει να εντυπωσιάζει η ΑΕΚ, που παρά τα διοικητικά, οικονομικά και αγωνιστικά προβλήματα (απουσίες επτά βασικών στελεχών) πέτυχε ακόμα μια νίκη, αυτήν τη φορά επί του ΠΑΣ Γιάννενα στο ΟΑΚΑ με 2-1, και παρέμεινε στην κορυφή της βαθμολογίας (χωρίς όμως να έχει εκκρεμότητες με τους αγώνες της). Τα γκολ για την ομάδα του Νίκου Κωστένογλου πέτυχαν οι Κάρλος (15') και Πάντος με αυτογκόλ (52'), ενώ για τους Γιαννιώτες που είχαν για πρώτη φορά τον Αγγελο Αναστασιάδη στον πάγκο τους μείωσε ο Κώτσιος (74').</p>
<p>Με κορυφαίο τον Μάρκο Πάντελιτς, ο οποίος πραγματοποίησε το καλύτερο παιχνίδι του μέχρι τώρα, ο Ολυμπιακός επικράτησε άνετα της Κέρκυρας εκτός έδρας με 4-0, χάρις σε ισάριθμα τέρματα του Σέρβου επιθετικού (10', 19', 29', 63').</p>
<p>Στα υπόλοιπα αποτελέσματα ξεχωρίζει η νίκη του ΠΑΟΚ επί του Ατρόμητου με 3-1, που έφερε το «Δικέφαλο» εντός της πρώτης πεντάδας της βαθμολογίας, καθώς και η αντίστοιχη του Αστέρα Τρίπολης επί του Αρη με 1-0. Στις νίκες επέστρεψε ο Παναιτωλικός, που επικράτησε του ΟΦΗ με 1-0, όπως και ο Εργοτέλης απέναντι στη Δόξα Δράμας (2-1). «Στραβοπάτησε» στην έδρα της η Ξάνθη, η οποία απέναντι στον αξιόμαχο Λεβαδειακό αναδείχθηκε ισόπαλη 1-1.</p>
<p>Η ΒΑΘΜΟΛΟΓΙΑ: ΑΕΚ 28 (13), Ολυμπιακός 27 (12), Παναθηναϊκός 26 (11), Ατρόμητος 20 (12), ΠΑΟΚ 19 (13), Ξάνθη 18 (13), ΟΦΗ 18 (12), Εργοτέλης 15 (13), Παναιτωλικός 14 (11), Αστέρας Τρίπολης 12 (11), Αρης 10 (11), ΠΑΣ Γιάννινα 10 (11), Κέρκυρα 6 (11), Λεβαδειακός 6 (5), Δόξα Δράμας 1 (6). Σημ.: σε παρένθεση οι αγώνες που έχει η κάθε ομάδα.Οι ΣΚΟΡΕΡ:Λέτο 12, Πάντελιτς - Τζεμπούρ 8, Μήτρογλου - Μιραλάς 6.Η ΕΠΟΜΕΝΗ ΑΓΩΝΙΣΤΙΚΗ (17/18 Δεκέμβρη): Λεβαδειακός - Εργοτέλης, Ξάνθη - Πανιώνιος, Παναθηναϊκός - Αστέρας Τρίπολης, Δόξα Δράμας - ΠΑΟΚ, ΟΦΗ - Κέρκυρα, Αρης - Παναιτωλικός, Ατρόμητος - ΑΕΚ, Ολυμπιακός - ΠΑΣ Γιάννινα.FOOTBALL LEAGUE (3η αγωνιστική): Παναχαϊκή - Θρασύβουλος 4-1, Εθνικός Αστέρας - Λάρισα 0-0, Αγροτικός Αστέρας - Καλλιθέα 1-0, Αναγέννηση Επανομής - Πιερικός 2-0, Φωκικός - Πανθρακικός 0-1, Αναγέννηση Γιαννιτσών - Βέροια 0-2, Ηρακλής Ψαχνών - Πλατανιάς 0-0, Σέρρες - Καλλονή 2-3. Η ΒΑΘΜΟΛΟΓΙΑ: Πλατανιάς 17, Βέροια 15, Πανθρακικός 13, Αναγέννηση Γιαν. 13, Εθνικός Αστέρας 12 κλπ.</p>
<p>FOOTBALL LEAGUE 2 (3η αγωνιστική) - 1ος ΟΜΙΛΟΣ: Πανηλειακός - Ηλυσιακός 1-0, Προοδευτική - Ρούβας 2-0, ΠΑΟ Ρουφ - Χανιά 3-0, Αστέρας Μαγούλας - Γλυφάδα 0-1, Ζάκυνθος - Καλαμάτα 0-2 (Ρεπό ο Απόλλων Σμύρνης). Η ΒΑΘΜΟΛΟΓΙΑ: Πανηλειακός 9, Καλαμάτα 5, Γλυφάδα 5 κλπ. 2ος ΟΜΙΛΟΣ: Εθνικός Γαζώρου - Τηλυκράτης 3-0, Οικονόμος Τσαριτσάνης - Μέγας Αλέξανδρος Ηράκλειας 4-1, Δόξα Κρανούλας - Αετός Σκύδρας 3-1, Βατανιακός - Πόντιοι Κατερίνης 1-1, Απόλλων Καλαμαριάς - Τύρναβος 2-2, Οδυσσέας Αναγέννησης Σερρών - Νίκη Βόλου 1-2. Η ΒΑΘΜΟΛΟΓΙΑ: Εθνικός Γαζώρου 9, Νίκη Βόλου 7, Οικονόμος Τσαριτσάνης 5 κλπ.</p>
