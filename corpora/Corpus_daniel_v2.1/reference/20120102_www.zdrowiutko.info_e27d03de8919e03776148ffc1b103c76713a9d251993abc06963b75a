<p>Paracetamol vs Ibuprofen</p>
<p>Boli cię głowa, mięśnie, stawy… Idziesz do apteki, a tam do wyboru masz ponad sto dostępnych bez recepty leków na ból. Prawdziwa klęska urodzaju.</p>
<p>Zastanawiasz się, co będzie najlepsze…</p>
<p>Pomiędzy rozmaitymi środkami przeciwbólowymi nie ma tak wielu różnic, jak­by sugerowała to liczba dostępnych na rynku specyfi­ków. Wszystkie zawierają bowiem jedną z czterech sub­stancji czynnych: paracetamol, kwas acetylosalicylowy, ibuprofen lub naproxen. Od tego, która z nich znajduje się w preparacie, zależą szczegó­łowe wskazania i ewentualne działania niepożądane. Warto więc wiedzieć, co bierzesz, gdy np. dopadła cię migrena.</p>
<p>Farmaceuta doradzi najlepiej</p>
<p>Gdy czujesz się przeziębiona, często sama jesteś swoim te­rapeutą. Idziesz do apteki i kupujesz rozmaite środki na swoje dolegliwości. Tabletki na ból głowy, syrop na kaszel, pastylki na ból gardła i katar, a czasem jeszcze jeden z le­ków wieloskładnikowych ty­pu Gripex albo Coldrex, tak na wszelki wypadek. Tymcza­sem pod różnymi nazwami handlowymi kryją się często te same substancje aktywne.</p>
<p>Zapytaj farmaceutę, jaki jest skład preparatu i nie bierz kilku środków zawierających ten sam lek. Zerknij też do tabeli na górze strony i sprawdź, jakie substancje przeciwbólowe znajdują się w najpopularniejszych prepa­ratach na przeziębienie.Uniwersalny ibuprofen</p>
<p>Działa zarówno przeciwbólowo, przeciwgorączkowo, jak i przeciwzapalnie. Przy­niesie ulgę w przypadku nie­mal każdego bólu. Najsku­teczniejszy, gdy masz gorącz­kę, migrenę, przeziębiłaś się albo boli cię ząb. Równie do­brze sprawdza się w leczeniu bólów reumatycznych lub w chorobie zwyrodnieniowej stawów (lekarz zapisuje wów­czas większe dawki leku).</p>
<p>Pamiętaj przy tym, że prepa­ratów z ibuprofenem nigdy nie powinno się przyjmować na pusty żołądek. Nie stosuj go, gdy chorujesz bądź chorowałaś na wrzody żołądka lub dwunastnicy bo wtedy lek może dodatko­wo uszkadzać nadwątloną już śluzówkę przewodu pokarmowego). A także jeśli chorujesz na astmę oskrzelo­wą (istnieje ryzyko skurczu oskrzeli). Lek niewskazany jest też dla kobiet w ciąży i karmiących piersią.</p>
<p>Ibuprofen zawarty jest w lekach: Ibuprom, Ibum, Ibupar, Nurofen, Nurofen Topss dla dzieci (w formie pastylek rozpuszczalnych o smaku truskawkowym).Naproxen dobry na chore stawy</p>
<p>Jest to lek działający przede wszystkim przeciwzapalnie, dlatego też szybko rozprawia się z bólem stawów. Często stosowany jest również przy bólach migrenowych. Naj­skuteczniejszy, gdy ból spo­wodowały choroby reumato­idalne albo dyskopatia. Możesz go z powodzeniem przyjmować, jeśli jesteś młoda i masz zdrowy układ pokarmowy.</p>
<p>Nie stosuj go jednak, gdy chorujesz na wątrobę, nerki lub masz zaburzenia krzepnięcia krwi. Lek nie jest również najlepszy dla osób w podeszłym wieku.Łagodny Paracetamol</p>
<p>Działa najlepiej, gdy ból nie jest silny. Nie pomoże ci więc na dolegliwości stawów albo mięśni Najskuteczniejszy jest na bóle głowy, gdy jesteś przeziębiona, rozkłada cię grypa. Działa przeciwbólowo i przeciwgorączkowo (nie przeciwzapalnie). Możesz po niego sięgnąć, jeśli masz wrzody żołądka, dwunastnicy lub jesteś nosicielką bakterii helicobacter pylori.</p>
<p>Nie stosuj, gdy masz niewydolną wątrobę i jeśli jesteś w ciąży. Nie używaj paracetamolu z alkoholem i pamiętaj, by nie połknąć więcej niż 8 tabletek na dobę.</p>
<p>Paracetamol jest w lekach: Panadol, Codipar i Efferalgan.Ostrożnie z aspiryną</p>
<p>Kwas acetylosalicylowy to najstarszy lek przeciwgorączkowy i przeciwbólowy. Ma również działanie przeciwza­palne. Najczęściej stosowany jest w kardiologii. Najsku­teczniejszy po zawale serca (zapobiega zakrzepom, zmniejsza ryzyko powtórne­go zawału serca) i w chorobie wieńcowej. Należy stosować regularnie małe dawki leku – od 75 do 150 mg na dobę. Możesz go przyjmować, jeśli lekarz stwierdził ryzyko cho­roby wieńcowej albo zaburze­nia rytmu serca.</p>
<p>Nie stosuj, gdy masz problemy z krzep­nięciem krwi, chorujesz na astmę, masz wrzody albo jesteś w ciąży. Leku nie wolno poda­wać dzieciom do 12. roku życia, bo może spowodować zaburzenia w pracy układu nerwowego (tzw. zespół Reya). Generalnie odchodzi się od podawania aspiryny na ból i gorączkę – aby była skutecz­na, należy przyjmować duże dawki, a to wiąże się z ryzy­kiem działań niepożądanych, np. polekowym owrzodze­niem żołądka i wystąpieniem krwawień.</p>
<p>Kwas acetylosalicy­lowy zawierają leki: Polopiry­na i Aspiryna.</p>
