<p>Μεξικό: Το πρώτο φετινό θανατηφόρο κρούσμα από τη γρίπη που προκαλεί ο H1N1 ανακοίνωσε το υπουργείο Υγείας</p>
<p>Το πρώτο θανατηφόρο κρούσμα του φετινού χειμώνα από τη γρίπη που προκαλεί ο ιός H1N1 ανακοίνωσε χθες το υπουργείο Υγείας στο Μεξικό.</p>
<p>Ο θάνατος καταγράφηκε στην μεξικανική πολιτεία Τλατσκάλα, περίπου 160 χλμ.</p>
<p>ανατολικά της πρωτεύουσας.</p>
<p>Ο υπουργός Υγείας Χεσούς Φραγκόσο Μπερνάλ δήλωσε ότι έχουν καταγραφεί στην πολιτεία οκτώ κρούσματα της γρίπης H1N1 από τον Δεκέμβριο.</p>
<p>Ο θανών, ένας άνδρας η ταυτότητα του οποίου δεν δημοσιοποιήθηκε, εισήχθη σε νοσοκομείο στην Τλατσκάλα στα μέσα Δεκεμβρίου.</p>
<p>"Το υπουργείο Υγείας έλαβε σήμερα [χθες] την επίσημη επιβεβαίωση από πλευράς των εργαστηρίων" ότι ο θάνατός του οφειλόταν στον ιό, ανέφερε ο Φραγκόσο Μπερνάλ.</p>
<p>Το υπουργείο πρόσθεσε ότι οι άλλοι επτά ασθενείς νοσηλεύονται και βρίσκονται στην διαδικασία ανάρρωσης ενώ η Τλατσκάλα έχει τεθεί υπό καθεστώς επιδημιολογικού ελέγχου.</p>
<p>Το 2009 μια επιδημία γρίπης που προκαλεί ο H1N1 με προέλευση το Μεξικό είχε προκαλέσει διεθνή υγειονομικό συναγερμό.</p>
