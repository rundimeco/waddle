<p>Τα δύο στάδια ηπατίτιδας και τα συμπτώματά τους...</p>
<p>Ενα ποσοστό των ασθενών με χρόνια ηπατίτιδα καταλήγει ύστερα από καιρό με κίρρωση του ήπατος, μια κατάσταση κατά την οποία τα κύτταρα του συκωτιού παθαίνουν ανεπανόρθωτες βλάβες</p>
<p>Σε δύο φάσεις, οι οποίες καθορίζουν και τα συμπτώματα της νόσου, διακρίνεται η ηπατίτιδα. Οι ενδείξεις για την ύπαρξη του ιού στον ανθρώπινο οργανισμό, όπως εξηγούν οι επιστήμονες, δεν εξαρτώνται από τον τύπο του ιού της ηπατίτιδας αλλά από τη φάση την οποία διέρχεται η νόσος. Τα στάδια της ηπατίτιδας διακρίνονται στην αρχική φάση της οξείας ηπατίτιδας και στη φάση της χρόνιας ηπατίτιδας. Παρακάτω αναφέρονται αναλυτικά τα συμπτώματα και τα χαρακτηριστικά του κάθε σταδίου.</p>
<p>"></p>
<p>Η οξεία ηπατίτιδα προκαλείται από όλους τους τύπους ηπατί­τιδ­ας και εκδη­λώ­νεται σε χρο­νικό διά­στημα λίγων εβδομάδων μετά την είσο­δο του ιού στον ανθρώπινο οργανισμό.</p>
<p>Οξεία ηπατίτιδα</p>
<p>Η οξεία ηπατίτιδα προκαλείται από όλους τους τύπους ηπατίτιδας και εκδηλώνεται σε χρονικό διάστημα λίγων εβδομάδων μετά την είσοδο του ιού στον ανθρώπινο οργανισμό. Τα συμπτώματά της είναι τόσο ήπια -έως και ανύπαρκτα- ώστε ενδέχεται ο ασθενής να μην αντιληφθεί ότι νόσησε και να θεωρήσει ότι πάσχει από κάποια απλή ίωση.</p>
<p>Είναι χαρακτηριστικό ότι αρκετοί ενημερώνονται μετά από χρόνια ότι είχαν νοσήσει μέσω των εργαστηριακών τους εξετάσεων. Τα κυριότερα συμπτώματα που εκδηλώνονται στην οξεία ηπατίτιδα είναι έντονη αδυναμία, καταβολή, ανορεξία, ναυτία, έμετοι, μυαλγίες, αίσθημα βάρους στο δεξί υποχόνδριο, αρθραλγίες, πυρετός και αποστροφή στο κάπνισμα, κάποιοι ασθενείς παθαίνουν ίκτερο και κιτρινίζουν ενώ έχουν, επίσης, σκοτεινόχρωμα ούρα, σαν κονιάκ. Ορισμένες φορές, σε ποσοστό μικρότερο του 2% των συνολικών περιπτώσεων, η οξεία ηπατίτιδα έχει πολύ βαριά πορεία, οπότε χαρακτηρίζεται ως κεραυνοβόλος οξεία ηπατίτιδα. Στην περίπτωση της κεραυνοβόλου οξείας ηπατίτιδας και εφόσον δεν μεσολαβήσει μεταμόσχευση ήπατος, η θνησιμότητα των ασθενών είναι πολύ υψηλή αγγίζοντας ποσοστά 70-90%.</p>
<p>Χρόνια ηπατίτιδα</p>
<p>Στη φάση αυτή εισέρχονται οι ασθενείς που δεν έχουν κατορθώσει να αποβάλουν τον ιό κατά τη διάρκεια της οξείας ηπατίτιδας. Πρέπει να σημειωθεί ότι η χρόνια ηπατίτιδα δεν προκαλείται, όπως η οξεία, από όλους τους τύπου της νόσου παρά μόνο από ιούς ηπατίτιδας Β, D και C. Η χρόνια ηπατίτιδα είναι ύπουλη, αφού οι ασθενείς δεν εμφανίζουν κανένα απολύτως σύμπτωμα.</p>
<p>Ορισμένοι εξ αυτών διαμαρτύρονται συχνότερα για κόπωση απ' ό,τι ο γενικός πληθυσμός αλλά αυτό δεν ισχύει για όλες τις περιπτώσεις. Παρά τοn σιωπηλό χαρακτήρα της νόσου, σε αυτό το στάδιο η ηπατίτιδα συνεχίζει να εξελίσσεται και να προκαλεί ερεθισμό ή καταστροφή του συκωτιού.</p>
<p>Κίρρωση του ήπατος</p>
<p>Ενα ποσοστό των ασθενών με χρόνια ηπατίτιδα καταλήγει ύστερα από καιρό με κίρρωση του ήπατος, μια κατάσταση κατά την οποία τα κύτταρα του συκωτιού παθαίνουν ανεπανόρθωτες βλάβες. Σταδιακά ο ηπατικός ιστός καταστρέφεται και αντικαθίσταται από έναν σκληρό, επουλωτικό ιστό.</p>
<p>Τελικά, οι λειτουργίες του ήπατος, λειτουργίες ζωτικής σημασίας για τον άνθρωπο, σταδιακά νεκρώνουν ενώ παράλληλα προκαλούνται και προβλήματα στη ροή του αίματος που διέρχεται από το συκώτι. Στα πρώτα στάδιά της η κίρρωση του ήπατος μπορεί να είναι ασυμπτωματική, αλλά στη συνέχεια και όσο η κατάσταση επιβαρύνεται προκαλούνται χαρακτηριστικές κλινικές εικόνες, όπως υγρό στην κοιλιά (ασκίτης), αιμορραγία από φλέβες του οισοφάγου, εγκεφαλοπάθεια και ίκτερος. Η κίρρωση του ήπατος ενέχει, επίσης, αυξημένο κίνδυνο εκδήλωσης καρκίνου του ήπατος.</p>
<p>Οταν το συκώτι δεν λειτουργεί συσσωρεύονται στον οργανισμό τοξικές ουσίες και απόβλητα, κάτι το οποίο σε σοβαρές περιπτώσεις μπορεί να οδηγήσει τον ασθενή στον θάνατο. Αξίζει να σημειωθεί ότι η πρώτη αιτία που προκαλεί κίρρωση του ήπατος είναι ο αλκοολισμός και ακολουθεί η χρόνια ηπατίτιδα.</p>
<p>Τι πρέπει να αποφεύγεται</p>
<p>Οι τροφές - σύμμαχοι κατά της νόσου</p>
<p>Μια υγιεινή, ισορροπημένη διατροφή, χωρίς πολλά λιπαρά και με μειωμένο αλάτι μπορεί να βοηθήσει όσους πάσχουν από ηπατίτιδα. Παρά το γεγονός ότι μέχρι πρόσφατα διίσταντο οι γνώμες για το αν οι ασθενείς θα πρέπει να ακολουθούν συγκεκριμένο διαιτολόγιο, οι ειδικοί έχουν καταλήξει ότι αρκετές τροφές συμβάλλουν στην ενίσχυση της λειτουργίας το ήπατος ενώ άλλες την αποδυναμώνουν.</p>
<p>Στην οξεία ηπατίτιδα οι ασθενείς θα πρέπει να αποφεύγουν το αλκοόλ, να τρέφονται ελαφρά, να προσλαμβάνουν πολλούς υδατάνθρακες και να πίνουν άφθονα υγρά, ενώ στη φάση της χρόνιας ηπατίτιδας τα αλκοολούχα ποτά απαγορεύονται διά βίου και οι ασθενείς θα πρέπει να διατηρούν σταθερό το βάρος τους ή να χάσουν κιλά εάν είναι παχύσαρκοι. Παράλληλα, ο ύπνος και η ξεκούραση είναι χρήσιμα όπλα στη μάχη κατά της ηπατίτιδας.</p>
<p>Συγκεκριμένα, οι φορείς της ηπατίτιδας θα πρέπει να περιλαμβάνουν στα γεύματά τους:</p>
<p>Αγκινάρες και μαύρο πιπέρι που προστατεύουν το ήπαρ. Τροφές με υψηλή περιεκτικότητα σε βιταμίνη Β12, φολικό οξύ, βιταμίνη C, κάλιο. Σιτηρά και δημητριακά ολικής αλέσεως, φρούτα και «καλά» λιπαρά. Γαλακτοκομικά με λιπαρά μέχρι 2%. Αποσταγμένο νερό στον ατμό Χυμούς από λαχανικά Ψάρι Μέλι Τσάι</p>
<p>Και να αποφεύγουν:</p>
<p>Το αλκοόλ Το αλάτι Την αυξημένη πρόσληψη ζωικών πρωτεϊνών. Οταν τρώνε κρέας θα πρέπει να είναι άπαχο. Τα ωμά ψάρια και τα οστρακοειδή. Τα σύκα, τα ακτινίδια και τις φράουλες. Τα τηγανητά και τα πολλά λιπαρά. Τα τσιπς και τα σνακ. Τις τυποποιημένες τροφές. Τη σοκολάτα Τα φρέσκα φασολάκια, τον αρακά, τις μπάμιες και τις μελιτζάνες. Τον κρόκο αβγού. Τα τρόφιμα που περιέχουν χαλκό, όπως οι ξηροί καρποί, τα οστρακοειδή και η σοκολάτα. Τα τρόφιμα που περιέχουν αμμωνία, όπως τα ζελέ και τα αλλαντικά.</p>
