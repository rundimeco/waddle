<p>USA zapewnia: nie chcemy konfliktu z Iranem</p>
<p>Iran testuje rakietę dalekiego zasięgu (fot. PAP/EPA / Ebrahim Norozzi)</p>
<p>Zastrzelił 255 osób - oto najkrwawszy snajper USATalibowie będą negocjować z USA? - otworzą swoje biuroPonad milion żołnierzy - Korea Północna to militarna potęga?Izrael szykuje się na wojnę z IranemTak zbudowali najpotężniejszą broń na świecieChiny krytykują USA za sankcje na Iran</p>
<p>- Nie chcemy konfliktu z Iranem - powiedziała we wtorek rzeczniczka Departamentu Stanu USA, Victoria Nuland. Podkreśliła jednocześnie rolę Stanów Zjednoczonych w utrzymaniu swobodnej żeglugi na międzynarodowych drogach morskich.</p>
<p>W ten sposób rzeczniczka Departamentu Stanu odniosła się do irańskich gróźb zablokowania cieśniny Ormuz, przez którą przepływa aż 40 procent światowego morskiego transportu ropy naftowej.</p>
<p>- Nasza flota odgrywa poważną rolę w zabezpieczeniu swobody żeglugi na międzynarodowych szlakach morskich - stwierdziła Nuland. Powściągliwie oceniła ona płynące z Teheranu sygnały o gotowości do wznowienia rozmów w sprawie irańskiego programu jądrowego. - Na razie nie otrzymaliśmy żadnej oficjalnej propozycji w tej kwestii - powiedziała Nuland.</p>
<p>Napięcie między mocarstwami zachodnimi i Iranem wzrosło, gdy w listopadzie Międzynarodowa Agencja Energii Atomowej ogłosiła, iż Iran wydaje się pracować nad uzyskaniem broni jądrowej. USA i Unia Europejska zagroziła Teheranowi kolejnymi sankcjami, m.in. wstrzymaniem importu irańskiej ropy, jeśli nie wycofa się z programu jądrowego. Władze Iranu odpowiedziały na to groźbą zablokowania cieśniny Ormuz.</p>
