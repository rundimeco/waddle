<p>Alapis: αποσαφήνιση του ποσοστού 8,86% της BNP Paribas Investment Partners</p>
<p>Ημερομηνία δημοσίευσης: 15 Νοεμβρίου 2011</p>
<p>Το 7,20% των μετοχών της Alapis κατέχει άμεσα η BNP PARIBAS OBAM και το 1,66% της Alapis η BNP L1 OBAM EQUITY WORLD, ανεβάζοντας το συνολικό ποσοστό της BNP PARIBAS INVESTMENT PARTNERS S.A. άμεσα και έμμεσα, στο 8,86% των μετοχών της Alapis.</p>
<p>Αυτό ανακοίνωσε η διοίκηση της Alapis, κατόπιν σχετικής γνωστοποίησης που έλαβε την 09/11/2011 και ορθών επαναλήψεων αυτής την 11/11/2011 και την 14/11/2011 από την BNP PARIBAS INVESTMENT PARTNERS S.A.</p>
<p>Η τελευταία, ασκεί management επενδύσεων για λογαριασμό των BNP PARIBAS OBAM (πρώην FORTIS OBAM), BNP L1 OBAM EQUITY WORLD και ΤOYOTA PENSION FUND, και σύμφωνα με τη γνωστοποίηση προς την Alapis, την 04/11/2011 ο αριθμός μετοχών και δικαιωμάτων ψήφου που κατείχε έμμεσα μέσω αυτών των εταιρειών και σε σχέση με την από 14/05/2008 γνωστοποίηση, κατήλθε από 125.514.830 σε 4.346.412 ήτοι από 12,80% σε 8,86% επί του αντίστοιχου συνολικού αριθμού μετοχών και δικαιωμάτων ψήφου της εταιρείας.</p>
<p>Ειδικότερα, διευκρίνισε πως η BNP PARIBAS OBAM (πρώην FORTIS OBAM) κατέχει άμεσα 3.531.042 μετοχές και δικαιώματα ψήφου, ήτοι 7,20% επί του συνολικού αριθμού μετοχών και δικαιωμάτων ψήφου της Εταιρείας και η BNP L1 OBAM EQUITY WORLD κατέχει άμεσα 815.370 μετοχές και δικαιώματα ψήφου, ήτοι 1,66% επί του συνολικού αριθμού μετοχών και δικαιωμάτων ψήφου της εταιρείας.</p>
