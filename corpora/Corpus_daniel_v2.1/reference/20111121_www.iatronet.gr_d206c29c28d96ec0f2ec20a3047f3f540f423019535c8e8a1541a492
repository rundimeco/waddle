<p>Alapis: δραστικές μειώσεις προσωπικού</p>
<p>Ημερομηνία δημοσίευσης: 18 Νοεμβρίου 2011</p>
<p>Στο 50% θα μειωθούν οι θέσεις εργασίας στην Alapis, ενώ από τις αρχές του έτους, το 80% των εργαζομένων θα τεθούν σε διαθεσιμότητα.</p>
<p>Σύμφωνα με ανακοίνωση της προσωρινής διοίκησης του Συλλόγου Εργαζομένων της Alapis και των θυγατρικών εταιρειών του Ομίλου, ο διευθύνων σύμβουλος του Ομίλου κ. Κων. Αλατζάς, αναφέρθηκε στον παραπάνω προγραμματισμό μείωσης των θέσεων εργασίας, κατά τη διάρκεια συνάντησης που είχε με την διοίκηση του συλλόγου, παρουσία της διευθύντριας προσωπικού και της νομικής συμβούλου της εταιρείας.</p>
<p>Στη συνάντηση, οι εκπρόσωποι των εργαζομένων έθεσαν θέμα ανάκλησης των πρόσφατων απολύσεων και καθορισμού των τρόπων βιωσιμότητας της εταιρείας.</p>
<p>Μεταξύ άλλων, στην ανακοίνωση του συλλόγου αναφέρεται ότι ο κ. Αλατζάς ζήτησε από τους εργαζομένους να χρησιμοποιήσουν μόνο νόμιμους τρόπους για την διεκδίκηση των αιτημάτων τους και αποχώρησε από τη συνάντηση.</p>
