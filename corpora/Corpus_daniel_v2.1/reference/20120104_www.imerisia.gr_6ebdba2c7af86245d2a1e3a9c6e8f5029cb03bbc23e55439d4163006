<p>Ιταλία: «Χαράτσι» και στους αλλοδαπούς για την κρίση</p>
<p>Έως και 200 ευρώ καλούνται να πληρώνουν οι αλλοδαποί για την έκδοση και ανανέωση αδειών παραμονής</p>
<p>Στα 105 δισ. δολάρια οι διεκδικήσεις από τις ασφαλιστικές λόγω φυσικών καταστροφών το 2011</p>
<p>Πρόστιμο «μαμούθ» 18 δισ. δολαρίων στην Chevron για μόλυνση στον Αμαζόνιο</p>
<p>περισσότερα »</p>
<p>Από τις 30 Ιανουαρίου οι αλλοδαποί που ζητούν την ανανέωση ή την έκδοση άδειας παραμονής τους στην Ιταλία θα υποχρεούνται να καταβάλλουν ειδική «οικονομική συμβολή» που θα φτάνει και τα διακόσια ευρώ.</p>
<p>Η αρχική απόφαση είχε ληφθεί το 2009 και η τελική υπογραφή στο σχετικό διάταγμα, μπήκε τον περασμένο Οκτώβριο από τους τότε υπουργούς οικονομικών της κυβέρνησης Μπερλουσκόνι, Τζούλιο Τρεμόντι και εσωτερικών, Ρομπέρτο Μαρόνι.</p>
<p>Η αξία του χαρτοσήμου θα εξαρτάται από την διάρκεια της άδειας παραμονής: θα απαιτούνται ογδόντα ευρώ για άδειες παραμονής ως ένα χρόνο, εκατό ευρώ για την διετή άδεια και διακόσια για εκείνες που προβλέπουν παραμονή μεγαλύτερης διάρκειας.</p>
<p>Σύμφωνα με πηγές της ιταλικής κυβέρνησης η οικονομική αυτή επιβάρυνση θα συμβάλλει στην στήριξη του ταμείου που χρηματοδοτεί τους επαναπατρισμούς των λαθρομεταναστών, αλλά και στην βελτίωση των υπηρεσιών και των διαφόρων πρωτοβουλιών οι οποίες στοχεύουν στην ενσωμάτωση στην κοινωνία και στην αγορά της εργασίας των νόμιμων μεταναστών.</p>
<p>Οι ενώσεις αλλοδαπών τονίζουν όμως ότι ενώ ζητείται και νέα οικονομική συμβολή από τους ξένους πολίτες που εργάζονται και διαμένουν στην Ιταλία, δεν τυγχάνει σεβασμού ο κανονισμός που προβλέπει ότι οι άδειες παραμονής θα πρέπει να χορηγούνται το πολύ είκοσι ημέρες μετά την υποβολή της σχετικής αίτησης και του</p>
<p>συνόλου των δικαιολογητικών.</p>
<p>Ο νέος αυτός φόρος προστίθεται στα είκοσι επτά ευρώ που οι ξένοι πολίτες πρέπει να καταβάλλουν στο ιταλικό κράτος για την χορήγηση της νέας άδειας παραμονής σε ηλεκτρονική μορφή.</p>
