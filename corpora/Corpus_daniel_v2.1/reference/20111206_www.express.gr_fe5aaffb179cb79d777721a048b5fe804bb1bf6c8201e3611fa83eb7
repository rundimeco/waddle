<p>Οι αιτίες...πίσω από το ροχαλητό</p>
<p>Περίπου το 40% των ανδρών και 25% των γυναικών ροχαλίζουν σε καθημερινή βάση. Στο παρελθόν δεν θεωρούνταν τίποτε περισσότερο παρά μία ακουστική ενόχληση που κρατούσε ξύπνιο το σύντροφό μας. Ο χαρακτηρισμός του ροχαλητού ως «διαταραχή της αναπνοής» είναι κατ'Α αρχήν εσφαλμένος, διότι οι περισσότεροι υγιείς άνθρωποι ροχαλίζουν κάποιες νύχτες, σε κάποια φάση του ύπνου τους, ιδίως όταν είναι πολύ κουρασμένοι. Το 30% περίπου του γενικού πληθυσμού ροχαλίζει κάθε φορά πού κοιμάται, ενώ το 80% ροχαλίζει μόνο περιστασιακά.</p>
<p>Συνήθως ροχαλίζουμε περιστασιακά, αλλά αν το ροχαλητό συμβαίνει συχνά μπορεί να επηρεάσει την ποσότητα και την ποιότητα του ύπνου μας καθώς και αυτήν των άλλων μελών της οικογένειας.</p>
<p>Ο «κακός» ύπνος μπορεί να οδηγήσει σε ημερήσια κόπωση, ευερεθιστότητα, και αυξημένα προβλήματα υγείας.Εάν το ροχαλητό σας, κρατάει ξύπνιο το σύντροφό σας, αυτό μπορεί επίσης να δημιουργήσει μεγάλα προβλήματα στη σχέση σας.</p>
<p>Αιτίες του ροχαλητού</p>
<p>Η ηλικία: Στη μέση ηλικία, παρατηρείται μικρή στένωση του λαιμού μας, που συνοδεύεται με μείωση του τόνου των μυών αυτού.</p>
<p>Η κατασκευή: Οι άνδρες έχουν πιο περιορισμένη δίοδο του αέρα από ότι οι γυναίκες και έτσι έχουν περισσότερες πιθανότητες να ροχαλίζουν. Ένας στενός λαιμός, ένα λυκόστομα, οι διευρυμένες αδενοειδείς εκβλαστήσεις (κρεατάκια), συμβάλλουν στην εμφάνιση του ροχαλητού.</p>
<p>Προβλήματα της μύτης και των κόλπων: Αποκλεισμένοι αεραγωγοί (π.χ. από βλέννα) κάνουν δύσκολη την εισπνοή με αποτέλεσμα να δημιουργείται ένα κενό στο λαιμό, που μπορεί να οδηγήσει σε ροχαλητό.</p>
<p>Παχυσαρκία: Η εναπόθεση λίπους και ο κακός μυϊκός τόνος συμβάλλουν στο ροχαλητό.</p>
<p>Αλκοόλ, κάπνισμα και τα φάρμακα: Η πρόσληψη αλκοόλ, το κάπνισμα και ορισμένα φάρμακα μπορούν να αυξήσουν την μυϊκή χαλάρωση που θα οδηγήσει σε ροχαλητό.</p>
<p>Η στάση του ύπνου: Αν κοιμηθείτε ανάσκελα δημιουργείται χαλάρωση του μυϊκού τόνου του λαιμού σας, με αποτέλεσμα να μπλοκάρεται ο αεραγωγός και να προκαλείται ροχαλητό.</p>
<p>Υπάρχουν πολλές αποτελεσματικές λύσεις διαθέσιμες για να βοηθήσετε να σταματήσει το ροχαλητό σας.</p>
<p>Χάστε βάρος: Χάνοντας βάρος μπορείτε να μειώσετε το λιπώδη ιστό στο πίσω μέρος του λαιμού σας και να μειώσει ή ακόμα και να εξαφανίσετε το ροχαλητό.</p>
<p>Ασκηθείτε: Θα σας βοηθήσει στο να σταματήσετε το ροχαλητό, γιατί η άσκηση οδηγεί στην τόνωση των μυών του λαιμού σας, η οποία με τη σειρά της μπορεί να οδηγήσει σε λιγότερο ροχαλητό.</p>
<p>Μην καπνίζετε: Εάν καπνίζετε, οι πιθανότητές να ροχαλίζετε είναι υψηλές.</p>
<p>Αποφύγετε το αλκοόλ, υπνωτικά χάπια και ηρεμιστικά, ιδιαίτερα πριν τον ύπνο, επειδή χαλαρώνουν τους μυς στο λαιμό. Συζητήστε με το γιατρό σας για πιθανή αλλαγή θεραπείας.</p>
<p>Διατηρήστε «καθαρή» τη μύτης σας από εκκρίσεις: Η βουλωμένη μύτη δημιουργεί δυσκολίες στην εισπνοή, η οποία με τη σειρά της οδηγεί σε ροχαλητό.</p>
<p>Να διατηρείτε το περιβάλλον του υπνοδωματίου σας υγρό: Ο ξηρός αέρας μπορεί να ερεθίσει τις μεμβράνες στη μύτη και το λαιμό.</p>
<p>Τέλος, αποφύγετε την καφεΐνη και τα βαριά γεύματα.</p>
<p>Το ροχαλητό μπορεί μερικές φορές να είναι ένα προειδοποιητικό σημάδι ενός πιο σοβαρού προβλήματος. Ο γιατρός πρέπει να αξιολογήσει αν κάποιος που ροχαλίζει μπορεί να έχει κάποιες άλλες διαταραχές ύπνου, όπως η άπνοια ύπνου.</p>
