<p>Disney Channel szuka tanecznych talentów w Lublinie</p>
<p>Trening pod okiem najlepszych choreografów w słynnej szkole tańca Pineapple Dance Studios w Londynie - to główna nagroda w konkursie "Taniec rządzi: Dance Dance", który organizuje Disney Channel. Udział w nim mogą wziąć dzieci w wieku od 8 do 14 lat, które tańczą i chcą rozwijać swoją pasję.</p>
<p>Aby wziąć udział w konkursie wystarczy nagrać krótki filmik prezentujący własne umiejętności taneczne i przesłać go do 9 stycznia 2012 roku.</p>
<p>Przed wysłaniem filmiku, rodzice uczestnika muszą najpierw zarejestrować się na stronie internetowej konkursu. W trakcie rejestracji podają swój adres e-mail, na który organizatorzy wysyłają link aktywacyjny.</p>
<p>Tancerze, którzy nie będą mogli nagrać filmu w domu, mogą przyjść 7 stycznia (sobota) na dni otwarte do Szkoły Tańca iDance (ul.</p>
<p>Wolska 11, Lublin), w godzinach od 12.00 do 17.00.</p>
<p>Spośród nadesłanych filmików jury wybierze dziesięciu finalistów. Zwycięzcę wybiorą internauci, którzy zagłosują na swoich faworytów pomiędzy 24 stycznia a 5 lutego za pośrednictwem strony internetowej www.disney.pl/taniec-rzadzi/dance-dance.</p>
<p>W akcję zaangażował się również tancerz Kuba Nowak, znany z serialu "Do dzwonka". Aktor zasiądzie w jury oceniającym młode taneczne talenty, a na stronie internetowej konkursu udzieli uczestnikom cennych wskazówek i podpowie, jak stworzyć mistrzowski, taneczny pokaz.</p>
<p>Wyniki konkursu zostaną ogłoszone 25 lutego na kanale Disney Channel. Tego samego dnia odbędzie się również premiera drugiej serii serialu "Taniec rządzi".</p>
<p>Szczegółowe informacje i regulamin konkursu dostępne są na stronie internetowej http://www.disney.pl/taniec-rzadzi/dance-dance/</p>
