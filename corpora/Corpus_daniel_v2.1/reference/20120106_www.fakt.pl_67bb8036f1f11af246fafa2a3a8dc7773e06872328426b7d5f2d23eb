<p>Mleko pomaga schudnąć</p>
<p>Planując dietę odchudzającą nie rezygnuj z nabiału. Zwykłe mleko może przyspieszyć utratę kilogramów.</p>
<p>Mleko ma sporo zalet, ale wiele osób go nie lubi. Co więcej, niektóre osoby nie są w stanie strawić cukru zawartego w mleku, stąd po wypiciu zaledwie szklanki tego płynu, grożą im sensacje żołądkowe. Ale jeśli należysz do szczęśliwców, którzy mleko mogą pić bez obaw - nie rezygnuj z niego.Najważniejsze plusy są dwa. Przede wszystkim dostarczysz swojemu ciału dużo wapnia.</p>
<p>Ten pierwiastek jest ważny szczególnie dla kobiet. A to dlatego, że po menopauzie wiele pań zmaga się z osteoporozą. Dodatkowa dawka wapnia z mleka pomaga im dłużej zachować sprawność i zdrowe kości.Nie bez znaczenia jest również wpływ mleka na naszą figurę. Naukowcy przebadali osoby otyłe. Uczestnicy eksperymentu oprócz stosowania diety i zwiększonej aktywności fizycznej musieli codziennie pić mleko. Druga grupa obywała się bez tego napoju. Po ponad 20 miesiącach okazało się, że pijący mleko schudli kilka kilogramów więcej.</p>
