<p>Alapis: Στο 8,86% το ποσοστό της BNP Paribas Investment Partners</p>
<p>Ημερομηνία δημοσίευσης: 11 Νοεμβρίου 2011</p>
<p>Μειώθηκε στις 4 Νοεμβρίου το ποσοστό μετοχών και δικαιωμάτων ψήφου της BNP Paribas Investment Partners SA στην Alapis, σε 8,86% από 12,8% που διατηρούσε από τις 14.5.2008.</p>
<p>Συγκεκριμένα, η Alapis ανακοίνωσε ότι έλαβε γνωστοποίηση για τον αριθμό μετοχών και δικαιωμάτων ψήφου την 11/11/2011 από την BNP PARIBAS INVESTMENT PARTNERS S.A., για λογαριασμό των BNP PARIBAS OBAM (πρώην FORTIS OBAM), BNP L1 OBAM EQUITY WORLD και ΤOYOTA PENSION FUND, για τις οποίες ασκεί management επενδύσεων.</p>
<p>Σύμφωνα με τη γνωστοποίηση αυτή, την 04/11/2011 ο αριθμός μετοχών και δικαιωμάτων ψήφου που κατείχε η BNP Paribas Investment Partners SA, έμμεσα μέσω αυτών των εταιρειών, και σε σχέση με την από 14/05/2008 γνωστοποίηση, κατήλθε από 125.514.830 σε 4.346.412 ήτοι από 12,80% σε 8,86% επί του αντίστοιχου συνολικού αριθμού μετοχών και δικαιωμάτων ψήφου της Εταιρείας.</p>
