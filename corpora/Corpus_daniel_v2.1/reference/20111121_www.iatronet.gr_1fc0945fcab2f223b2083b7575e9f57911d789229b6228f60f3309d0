<p>Σαράντης: Στις 29/11 τα αποτελέσματα 9μήνου 2011</p>
<p>Ο Όμιλος Σαράντη θα ανακοινώσει τα ενοποιημένα αποτελέσματα 9μήνου 2011 την Τρίτη 29 Νοεμβρίου μετά το κλείσιμο του ΧΑΑ.</p>
<p>Την Τετάρτη 30 Νοεμβρίου ώρα 17.00 θα πραγματοποιηθεί η ενημέρωση των επενδυτών και αναλυτών μέσω τηλεφωνικής συνδιάσκεψης.</p>
<p>Εξάλλου, η εταιρία ανακοινώνει ότι την 1η/12 θα πραγματοποιηθεί η έκτακτη Γ.Σ. για την έγκριση του από 23-8-2011 σχεδίου συμβάσεως συγχωνεύσεως ανωνύμων εταιρειών δια απορροφήσεως της ανώνυμης εταιρείας 'VENTURES ΑΝΩΝΥΜΗ ΕΤΑΙΡΕΙΑ ΕΜΠΟΡΙΟΥ ΚΑΙ ΥΠΗΡΕΣΙΩΝ' από την ανώνυμη εταιρεία 'ΓΡΗΓΟΡΗΣ Σαράντης ΑΝΩΝΥΜΗ ΒΙΟΜΗΧΑΝΙΚΗ ΚΑΙ ΕΜΠΟΡΙΚΗ ΕΤΑΙΡΕΙΑ ΚΑΛΛΥΝΤΙΚΩΝ, ΕΝΔΥΜΑΤΩΝ, ΟΙΚΙΑΚΩΝ ΚΑΙ ΦΑΡΜΑΚΕΥΤΙΚΩΝ ΕΙΔΩΝ', των εκθέσεων του Δ.Σ. που δικαιολογεί τη συγχώνευση και κάθε συναφούς ενέργειας των μελών του Δ.Σ.</p>
<p>Επιπλέον, θα αποφασίσει την έγκριση συγχωνεύσεως εταιρειών δια απορροφήσεως της εταιρείας περιορισμένης ευθύνης 'ΔΩΡΟΘΕΑ ΚΟΥΚΟΥΖΕΛΗ ΜΟΝΟΠΡΟΣΩΠΗ ΕΤΑΙΡΕΙΑ ΠΕΡΙΟΡΙΣΜΕΝΗΣ ΕΥΘΥΝΗΣ', από την ανώνυμη εταιρεία 'ΓΡΗΓΟΡΗΣ Σαράντης ΑΝΩΝΥΜΗ ΒΙΟΜΗΧΑΝΙΚΗ ΚΑΙ ΕΜΠΟΡΙΚΗ ΕΤΑΙΡΕΙΑ ΚΑΛΛΥΝΤΙΚΩΝ, ΕΝΔΥΜΑΤΩΝ, ΟΙΚΙΑΚΩΝ ΚΑΙ ΦΑΡΜΑΚΕΥΤΙΚΩΝ ΕΙΔΩΝ.'</p>
