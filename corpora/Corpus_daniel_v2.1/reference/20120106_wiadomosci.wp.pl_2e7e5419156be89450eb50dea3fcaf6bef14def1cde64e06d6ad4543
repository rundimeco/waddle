<p>Gaz łupkowy już w tym roku ogrzeje domy na Pomorzu</p>
<p>IAR/Dziennik Gazeta Prawna | aktualizacja 2012-01-04 (02:52)</p>
<p>Już pod koniec tego roku 3,5 tys. mieszkańców pomorskich gmin w okolicach Pucka i Władysławowa będzie korzystać z gazu łupkowego. Ich rachunki za ogrzewanie spadną. Na niekonwencjonalnym paliwie, mieszkańcy zaoszczędzą co najmniej kilkaset złotych rocznie - czytamy w "Dzienniku Gazecie Prawnej".</p>
<p>Jak wyjaśnia dziennik, choć produkcja gazu łupkowego na przemysłową skalę w Polsce ma ruszyć dopiero w 2014 roku, pierwsze ilości niekonwencjonalnego surowca trafią do odbiorców za kilka miesięcy. Polskie Górnictwo Naftowe i Gazownictwo w drugiej połowie tego roku zamierza bowiem rozpocząć testy produkcyjne na odwiercie w Lubocinie na Pomorzu.</p>
