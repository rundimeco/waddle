<p>Οι ευρωπαϊκές χώρες πρέπει να δράσουν τώρα για να εξουδετερώσουν το ξέσπασμα ιλαράς, προειδοποιεί ο Παγκόσμιος οργανισμός υγείας.</p>
<p>Η έκθεση του ΠΟΥ, αναφέρει ότι σημειώθηκαν περισσότερα από 26.000 περιστατικά σε 36 ευρωπαϊκές χώρες, από τον Ιανουάριο μέχρι τον Οκτώβριο του 2011. Χώρες της δυτικής Ευρώπης ανέφεραν το 83% τέτοιων περιστατικών, 14.000 από τα οποία σημειώθηκαν στην Ευρώπη.</p>
<p>Οι εστίες ιλαράς στην Ευρώπη προκάλεσαν 9 θανάτους, περιλαμβανομένων 6 στη Γαλλία και 7.288 νοσηλείες. Στη Γαλλία ξεκίνησε καμπάνια για την αύξηση της πληροφόρησης σχετικά με την ανάγκη εμβολιασμού.</p>
<p>Ποσοστό 90% των περιστατικών στην Ευρώπη αφορούσαν εφήβους και ενήλικες που δεν είχαν εμβολιαστεί ή ανθρώπους που δεν ήταν γνωστό αν είχαν εμβολιαστεί ή όχι. Ιλαρά προερχόμενη από την Ευρώπη σχετίστηκε με ξέσπασμα σε αρκετές άλλες χώρες, όπως τη Βραζιλία, τον Καναδά και την Αυστραλία.</p>
<p>Η Zsuzsanna Jakab, του Π.Ο.Υ, δήλωσε ότι η αύξηση της ιλαράς σε ευρωπαϊκές χώρες αποκαλύπτει σοβαρή πρόκληση για την επιτυχία του στόχου εξουδετέρωσης στην περιοχή μέχρι το 2015.</p>
<p>Πρόσθεσε, ότι κάθε χώρα στην Ευρώπη πρέπει να αδράξει τώρα την ευκαιρία να αυξήσει την κάλυψη στους ευάλωτους πληθυσμούς, να βελτιώσει την επιτήρηση και να μειώσει σημαντικά την κυκλοφορία του ιού της ιλαράς πριν την έλευση της υψηλής περιόδου της νόσου.</p>
