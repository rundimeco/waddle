<p>Νερό κατά τη διάρκεια του φαγητού: Καλό ή κακό </p>
<p> Πηγή: Express.gr 24/11/11-18:39</p>
<p> Πολλοί θεωρούν ότι το να πίνεις νερό κατά τη διάρκεια του φαγητού δεν είναι καλό, καθώς αραιώνει τα οξέα στο στομάχι και δεν βοηθάει στην χώνεψη. Βέβαια, άλλοι τόσοι είναι αυτοί που πίνουν ασταμάτητα νερό κατά τη διάρκεια του φαγητού. Τελικά, είναι τόσο κακό να πίνουμε νερό μαζί με το φαγητό;</p>
<p>Το νερό κατά τη διάρκεια ενός γεύματος δεν επηρεάζει την πέψη. Δεν αραιώνει τα πεπτικά υγρά και δεν παρεμποδίζει την λήψη των θρεπτικών ουσιών. Στην πραγματικότητα, το νερό, όπως και άλλα υγρά, μπορεί να βοηθήσει και να διασπάσει το φαγητό στο στομάχι σας ώστε να κρατήσετε το πεπτικό σας σύστημα σε καλό δρόμο. Οπότε κάθε φορά με το φαγητό μπορούμε να λέμε, «εις υγείαν»!</p>
<p>Να σημειώσουμε, πάντως, ότι ο οργανισμός του καθενός είναι αυτός που θα καταλάβει αν του κάνει καλό ή κακό το νερό κατά τη διάρκεια του φαγητού. Κάποιοι μπορεί να χωνεύουν πολύ εύκολα, ενώ κάποιοι άλλοι μπορεί να δυσκολεύονται υπερβολικά να χωνέψουν το φαγητό. </p>
<p>Σε κάθε περίπτωση, δοκιμάστε να πιείτε νερό μαζί με το φαγητό και κρίνετε προσωπικά αν σας βοηθάει ή όχι. </p>
