<p>Τρέξιμο: 6 πράγματα που πρέπει πάντα να κάνετε πριν βγείτε έξω </p>
<p> Πηγή: Express.gr 25/11/11-16:27</p>
<p> Όσοι δεν πάνε στο γυμναστήριο, και είναι πολλοί αυτοί, προσπαθούν να κρατηθούν σε φόρμα βγαίνοντας για τρέξιμο στους γύρω δρόμους ή στα κοντινά πάρκα και στάδια. Πριν βγείτε, όμως, έξω κάντε σίγουρα τα παρακάτω πράγματα.</p>
<p>1. Ελέγξτε τον καιρό</p>
<p>Μπορεί να φαίνεται καθαρός ο ουρανός, αλλά δεν ξέρετε τι γίνεται από τη μια στιγμή στην άλλη. Πριν βγείτε, λοιπόν, μπείτε στο internet και κοιτάξτε μήπως έρχεται κάποια καταιγίδα και δεν το ξέρετε, ώστε να μπορέσετε να ντυθείτε ανάλογα ή να ματαιώσετε το τρέξιμο σας.</p>
<p>2. Φορτίστε το κινητό σας</p>
<p>Επειδή σε πολλούς αρέσει να ακούνε μουσική στο μεγάφωνο (είναι ασφαλέστερο από το να φοράτε ακουστικά), ένα φορτισμένο κινητό είναι must. Αλλά το πιο σημαντικό, είναι να το έχετε έτοιμο σε περίπτωση που σας τύχει κάτι και χρειαστείτε κάποια βοήθεια. Ή αντίστοιχα, αν τύχει κάτι σε κάποιον άλλον και σας χρειάζεται άμεσα.</p>
<p>3. Πηγαίνετε τουαλέτα</p>
<p>Τίποτα δεν είναι χειρότερο από το δυσάρεστο αίσθημα του να αισθάνεστε ότι θέλετε να κάνετε την ανάγκη σας στα μισά του δρόμου και ενώ έχετε ξεκινήσει να τρέχετε. Γι'Α αυτό επισκεφτείτε την τουαλέτα μια τελευταία φορά πριν ξεκινήσετε.</p>
<p>4. Πάρτε χαρτομάντιλα</p>
<p>Πάρτε μαζί σας χαρτομάντιλα καθώς ανά πάσα στιγμή, ειδικά όταν έχει κρύο, μπορεί να χρειαστεί να φυσήξετε την μύτη σας. Βάλτε τα στο δεξί μανίκι, εκεί στον καρπό κοντά, ώστε να είναι εύκολο να το αρπάξετε όταν χρειαστεί. Το χρησιμοποιημένο, φυσικά δεν το πετάμε στο δρόμο. Βάλτε το στο αριστερό μανίκι, ώστε να μην μπλεχτεί με το καθαρό.</p>
<p>5. Κάντε προθέρμανση στις σκάλες</p>
<p>Η προθέρμανση είναι απαραίτητη, ειδικά τώρα που ο καιρός είναι ψυχρός. Θα μπορούσατε να περπατήσετε έξω λίγο πιο γρήγορα πριν το τρέξιμο, αλλά το τρέξιμο πάνω – κάτω στις σκάλες του σπιτιού είναι ο καλύτερος τρόπος για να ζεσταθείτε. Κάντε το για μερικά λεπτά και τότε βγείτε έξω.</p>
<p>6. Πείτε σε κάποιον ότι βγαίνετε για τρέξιμο</p>
<p>Είναι τόσο παρανοϊκό, αλλά υπάρχει περίπτωση να γυρίσει ο αστράγαλος σας, να πέσετε κάτω από τον πόνο, και να μην είστε σε θέση να φτάσετε στο σπίτι. Είτε τρέχετε στους δρόμους της γειτονιάς σας είτε σε κάποιο πάρκο κοντά στο σπίτι σας, καλέστε πάντα τους δικούς σας μόλις βγείτε έξω. Πείτε τους ότι θα τρέξετε και ότι σε μια συγκεκριμένη ώρα θα είστε πίσω. Πείτε τους ότι θα πάρετε τηλέφωνο ή ότι θα στείλετε μήνυμα όταν γυρίσετε, ώστε αν δεν συμβεί αυτό να σας αναζητήσουν. Έτσι, θα αισθανθείτε πιο ασφαλής.</p>
