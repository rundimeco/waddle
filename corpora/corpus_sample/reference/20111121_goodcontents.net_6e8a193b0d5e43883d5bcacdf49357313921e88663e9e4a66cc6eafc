<p>Strona główna » Kategoria główna » Zdrowie i medycyna » OdżywianieRodzinny wypad za miasto
</p>
<p>Autor: Joanna Janczy. Data publikacji Śro, 2011-05-18 15:23
</p>
<p>Okres wiosenno – letni obfituje w częste wypady za miasto, wspólne wycieczki rowerowe, a dłuższy dzień zachęca do spędzania wolnych chwil na świeżym powietrzu. Wybierając się na taki wyjazd w gronie rodzinnym nie możemy zapomnieć o kilku zasadach, dzięki którym wyprawa dostarczy nam wielu radości i niezapomnianych wrażeń.
</p>
<p> Podstawową zasadą jest bezpieczeństwo. Jeśli zdecydujemy się na wycieczkę rowerową, koniecznie zadbajmy o zabranie kasków i ochraniaczy dla całej rodziny, a także starajmy się podróżować ścieżkami rowerowymi. Wybierając dojazd samochodem, również nie możemy zapomnieć o fotelikach dla najmłodszych i zapięciu pasów – pamiętajmy o tym, że dzieci uczą się poprzez obserwację najbliższych, a pokazanie im dobrego przykładu pozwoli na uniknięcie późniejszych nieszczęśliwych wypadków. Decydując się na postój, również nie możemy zapomnieć o kilku ważnych zasadach – będąc w lesie, na łące, czy w górach weźmy ze sobą apteczkę pierwszej pomocy, w której powinny znaleźć się plastry, środki odkażające i znieczulające oraz żele odstraszające komary i kleszcze. Zawsze powinniśmy mieć ze sobą telefon komórkowy, aby wezwać pomoc w razie potrzeby oraz mapę lub urządzenie GPS. Nie powinniśmy też zbaczać z głównej trasy i zbytnio oddalać się od ludzi.
</p>
<p> Planując dłuższą wyprawę na łono natury nie możemy zapomnieć o zabraniu prowiantu. Podstawę powinna stanowić woda mineralna, lub inne napoje orzeźwiające i gaszące pragnienie w upalne dni. Nie powinny one jednak zawierać nadmiernej ilości cukru, który dostarcza organizmowi zbędnych kalorii i często wzmaga pragnienie. Nawet, gdy mamy w planach przerwę na obiad w restauracji, weźmy ze sobą drobne przekąski, które uratują nas przed głodem. Mogą to być misternie przygotowane kanapki; pamiętajmy jednak o tym, żeby relaks na świeżym powietrzu połączyć z dostarczeniem organizmowi dodatkowych witamin w postaci owoców i warzyw. Należy jednak uważać na sałatki – zwłaszcza te z dodatkiem majonezu, czy dressingu, które w wysokiej temperaturze mogą się szybko zepsuć, zostawiając po naszej wyprawie w plener niemiłe wspomnienia. Alternatywą dla surowych warzyw i owoców mogą być ich suszone odpowiedniki - idealne na taka wyprawę lub piknik. Pamiętajmy jednak, aby wybierać takie przekąski z suszonych owoców i warzyw, których proces produkcji nie pozbawił cennych wartości odżywczych i walorów smakowych. Polecamy np. Crispy Natural w formie chrupiących plasterków buraka, pomidora lub marchwi czy też, stworzone z myślą o najmłodszych – jabłka z dodatkiem puree z banana lub suszonej truskawki znane jako Chrupsy.
</p>
<p> Wspólnie spędzane chwile z dala od dużych aglomeracji i zatłoczonych ulic są idealnym sposobem na integrację rodziną i odpoczynek. Zabawy na świeżym powietrzu, zwiedzanie pobliskich terenów, wędrówki po lesie czy górach pozwalają na rozbudzanie u najmłodszych domowników różnych pasji oraz zaznajamianie z otaczająca nas przyrodą i dziedzictwem lokalnym. Jeśli będziemy pamiętać o kilku wspomnianych zasadach, wypady te będą zawsze stanowiły świetną zabawę zarówno dla dzieci, jak i dorosłych.
</p>
