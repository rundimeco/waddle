<p>Mega Targi Ślubne Torwar już 3-4 grudnia w Warszawie
</p>
<p>Prezentacja sukni i garniturów z kolekcji 2012, znane artystki w sukniach ślubnych na stoisku marki Angel, spotkanie z projektantami Marcinem Paprockim i Mariuszem Brzozowskim, wielka akcja dobierania ślubnej bielizny Li PARIE Lingerie oraz możliwość zorganizowania ślubu i wesela w jeden weekend – to tylko niektóre atrakcje 8. edycji Mega Targów Ślubnych Torwar, które 3-4 grudnia startują w Hali Torwar w Warszawie.
</p>
<p> Mega Targi Ślubne Torwar to tętniąca życiem impreza dla Narzeczonych, ich rodzin i przyjaciół z całej Polski. Od rana do wieczora pokazy najdłuższych limuzyn i zabytkowych samochodów do ślubu, koncerty muzyki weselnej (grają zespoły z wolnymi terminami na 2012 r.), pokazy barmańskie, degustacja tortów i oryginalnych potraw z weselnego menu, stylizacja panien młodych przez wizażystów i fryzjerów i co najważniejsze… prezentacja kolekcji ślubnych 2012!
</p>
<p> Mega Targi Ślubne Torwar to również niepowtarzalna okazja, by zorganizować ślub i wesele w jeden weekend. Swoją ofertę dla Narzeczonych przedstawi niemal 200 firm, m.in. producenci sukni, garniturów, butów i akcesoriów ślubnych, modyści, floryści, dekoratorzy, fotograficy, kamerzyści, cukiernicy, producenci zaproszeń, restauracje i domy weselne, szkoły tańca ze specjalną ofertą nauki pierwszego tańca, wizażyści i fryzjerzy, a także przedstawiciele banków.
</p>
<p> Specjalną propozycję dla narzeczonych przygotowali najpopularniejsi jubilerzy. Obrączki i pierścionki zaręczynowe będzie można wybrać na stoiskach: Aren, Aren’Art, Excelsior, Gold Commerce, Red Rubin, W.Kruk oraz Jubiler Schubert, który dla narzeczonych przygotował konkurs z główną nagrodą - samochodem Citroen.
</p>
<p> Wszystkie usługi, tylko podczas targów, będzie można zamówić w promocyjnych cenach! Atrakcją będą również wyprzedaże sukni ślubnych z kolekcji 2011.
</p>
<p> Gwoździem programu Mega Targów Ślubnych Torwar będą pokazy premierowej kolekcji sukni ślubnych Studia Mody Ślubnej Angel by Violetta Piekut. Projektantka zaprojektowała ostatnio m.in. kreację ślubną dla dziennikarki Agnieszki Popielewicz. Na stoisku Angel odwiedziny zapowiedziały znane artystki, m.in. Aleksandra Szwed znana z serialu „Rodzina Zastępcza” i tancerka Izabela Janachowska.
</p>
<p> 4 grudnia, o godz. 13.00 gościem specjalnym Mega Targów Ślubnych Torwar będzie duet znanych i cenionych projektantów Marcin Paprocki i Mariusz Brzozowski. Kreatorzy opowiedzą pannom młodym, na czym polega twórczy proces powstawania ich wymarzonej sukni ślubnej. Zwiedzający będą mieli również okazję, by indywidualnie skorzystać z porad projektantów.
</p>
<p> Natomiast na stoisku marki Li PARIE Lingerie bieliźniane metamorfozy przeprowadzą najpopularniejsze brafitterki w Polsce. Na każdą pannę młodą czeka bezpłatna lekcja dopasowywania bielizny (BRIDE brafitting). W ciągu kilku minut stylistki dobiorą idealną bieliznę do figury i sukni panny młodej. Wyjątkowy efekt zostanie osiągnięty dzięki tradycyjnym gorsetom, magicznym biustonoszom czy body Li PARIE Lingerie.
</p>
<p> I jest jeszcze coś extra! Cały weekend będą rozdawane narzeczonym prezenty! Czekają: zestawy porcelany, sprzęty AGD, biżuteria i kosmetyki. Szczegóły konkursu znajdują się na stronie: www.modanaslub.pl.
</p>
<p> Organizatorem Mega Targów Ślubnch Torwar jest ogólnopolski magazyn „Moda na Ślub”. Targi odbywają się 3-4 grudnia w Hali Torwar przy ul. Łazienkowskiej 6 a w Warszawie.
</p>
