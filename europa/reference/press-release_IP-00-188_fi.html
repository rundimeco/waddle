<H3>
<P><B>Komissio aloittaa perusteellisen tutkimuksen Dyno ASAn siirtymisest</B><B>ä Industri Kapitalin omistukseen</B></H3>
<P><I><B>Euroopan komissio on p</B></I><I><B>ä</B></I><I><B>ätt</B></I><I><B>änyt aloittaa nelj</B></I><I><B>än kuukauden perusteellisen tutkimuksen kaupasta, jolla Industri Kapital p</B></I><I><B>ä</B></I><I><B>äomarahasto ostaa norjalaisen kemikaaleja ja r</B></I><I><B>äj</B></I><I><B>ähdysaineita valmistavan Dyno ASAn. Komissio p</B></I><I><B>ä</B></I><I><B>ätti aloittaa tutkimuksen todettuaan, ett</B></I><I><B>ä kauppa aiheuttaa vakavia ongelmia useilla markkinoilla p</B></I><I><B>ä</B></I><I><B>äasiassa Pohjoismaissa. </B></I>
<P>Industri Kapital johtaa ja käyttää määräysvaltaa eri pääomasijoitusrahastoissa, joilla puolestaan on määräysvallassaan useita yrityksiä. Yksi tällaisista yrityksistä on kemianalalla toimiva Neste Chemicals Oy. Industri Kapitalilla on CVC:n kanssa yhteinen määräysvalta muovipakkausten alalla toimivassa Polimoonissa.
<P>Dyno puolestaan on räjähdysaineiden, kemikaalien ja muovipakkausten alalla toimivan yhtymän emoyhtiö.
<P>Toimenpide johtaa lukuisiin horisontaalisiin ja vertikaalisiin päällekkäisyyksiin Industri Kapitaliin kuuluvien yritysten - erityisesti Neste Chemicals Oy:n -, Dyno ASAn ja Polimoonin välillä. Komission alustavat tutkimukset osoittivat, että ilmoitetun toimenpiteen soveltuvuus yhteismarkkinoille herättää vakavia epäilyjä useiden markkinoiden suhteen. Komissio katsoo, että toimenpide sellaisena kuin se on ilmoitettu todennäköisesti johtaa määräävään asemaan tai sellaisen vahvistumiseen UF/(M)UF-hartsien markkinoilla Tanskassa, Suomessa, Norjassa ja Belgiassa sekä PF/P(R)F-hartsien markkinoilla Suomessa ja Norjassa, määräävään asemaan formaldehydin markkinoilla Suomessa ja materiaalien käsittelyjärjestelmien markkinoilla joko yksittäisissä Pohjoismaissa tai Pohjoismaissa kokonaisuutena sekä määräävän aseman syntymiseen 235 litran avointen muovisäiliöiden ja alle 5 litran pullojen ja kanistereiden markkinoilla Norjassa. Ilmoitetun toimenpiteen soveltuvuus yhteismarkkinoille herättää epäilyjä myös eristemateriaalien jatkojalostuksen markkinoilla Pohjoismaissa ja formaldehydipohjaisen hartsilla kyllästetyn paperin markkinoilla Suomessa.
<P>Koska kaupan tuloksena syntyvän yrityksen markkina-asema herättää vakavia epäilyjä mainituilla markkinoilla, komissio on päättänyt aloittaa sulautuma-asetuksen mukaisen menettelyn. Komissiolla on neljä kuukautta aikaa tutkia toimenpide.
