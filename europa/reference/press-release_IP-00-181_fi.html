<H3>
<P><B>Komissio vahvisti varainhoitovuoden 2001 talousarvioesityksen perusteet</B></H3>
<P><I><B>Komissio hyv</B></I><I><B>äksyi t</B></I><I><B>än</B></I><I><B>ä</B></I><I><B>än varainhoitovuoden 2001 alustavan talousarvioesityksen suuntaviivat. Suuntaviivat perustuvat vuosien 2000</B></I><I><B>2005 strategisissa tavoitteissa m</B></I><I><B>ä</B></I><I><B>äriteltyihin poliittisiin painopisteisiin. Varainhoitovuoden 2001 talousarviossa on otettava huomioon Euroopan unionin entist</B></I><I><B>ä tiiviimpi osallistuminen ulkopolitiikkaan sek</B></I><I><B>ä sen voimakas sitoutuminen maaseudun kehitt</B></I><I><B>ämiseen ja tietoon perustuvan yhteiskunnan edist</B></I><I><B>ämiseen. Toimintoperusteisen budjetoinnin (Activity based budgeting, ABB) avulla komissio pyrkii entist</B></I><I><B>ä paremmin yhdist</B></I><I><B>äm</B></I><I><B>ä</B></I><I><B>än toiminnot rahoituksellisiin ja henkil</B></I><I><B>öst</B></I><I><B>övoimavaroihin. </B></I>
<P>"Olen iloinen siitä, että komissiossa on nyt sovittu varainhoitovuoden 2001 talousarvion suuntaviivoista, joissa ensisijaisten poliittisten tavoitteiden painottaminen yhdistyy budjettikuriin", budjettikomissaari Michaele Schreyer totesi.
<P>Komission toiminnan <B>poliittiset painopisteet</B> varainhoitovuonna 2001 ovat:
<UL><P>Länsi-Balkanin maiden vakautus- ja assosiaatioprosessiin annettava apu, jota Euroopan unioni pitää erityisen tärkeänä. Varainhoitovuodeksi 2001 arvioitu varaintarve on noin 800 miljoonaa euroa. Ulkoisten toimien tiukan uudelleenjärjestelyn jälkeen tarvitaan vielä 300 miljoonaa euroa. Näiden lisäresurssien rahoittaminen edellyttää Berliinissä ulkoisten toimien osalta sovitun enimmäismäärän tarkistamista, jota kompensoitaisiin vähentämällä vastaavasti maatalousmarkkinoihin liittyviä menoja 300 miljoonalla eurolla vuosittain varainhoitovuosina 2001 ja 2002. Agenda 2000:n yhteydessä päätetyt maatalouden uudistukset säilytetään ennallaan. Vuoden 2002 jälkeen toteutettavat mahdolliset lisätoimet tällä alalla riippuvat Agenda 2000:n väliarvioinnin tuloksista. "Kaakkois-Euroopan demokraattisen kehityksen, rauhan ja vakauden tukeminen on Euroopan unionille suuri haaste, johon tarvitaan riittäviä varoja", Michaele SCHREYER toteaa.  
<P>Komissio aikoo myös ehdottaa, että Kyproksen ja Maltan liittymisvalmisteluihin tarkoitetut määrärahat siirretään ulkoisten toimien talousarvio-otsakkeesta liittymisvalmistelujen otsakkeeseen Helsingin Eurooppa-neuvoston laajentumista koskevien päätelmien mukaisesti.
<P>Maatalouspolitiikan toista pilaria vahvistetaan merkittävästi: <B>maaseudun kehitt</B><B>ämisen</B> tukemiseen tarkoitetut määrärahat kasvavat 9,5 prosenttia. Tämä mahdollistaa erityisesti viime vuoden lopulla eräitä jäsenvaltioita pahoin koetelleiden hirmumyrskyjen tuhojen korvaamiseen osallistumisen.
<P>Ensisijaisiksi toiminta-aloiksi katsotaan myös koulutus ja kulttuuri sekä tietoon perustuvan yhteiskunnan kehittämistä tukeva tutkimus.
<P><B>Varainhoitovuoden 2001 ATE:n m</B><B>ä</B><B>är</B><B>ärahojen lis</B><B>ä</B><B>äminen</B>: komissio haluaa laatia talousarvioesityksen budjettikurin pohjalta. Määrärahamenojen kokonaiskasvu riippuu suurelta osaltaan maatalousmenoihin liittyvien maksuvelvoitteiden kasvusta (Agenda 2000 -uudistusohjelman toteuttaminen). Koska komissio pyrkii saavuttamaan marginaalin, joka alittaa selkeästi rahoitusnäkymien yleisen enimmäismäärän, rahoitustoimiin käytettävien kokonaismäärärahojen kasvu ei saa ylittää 4:ää prosenttia. Muiden kuin maatalousmarkkinoihin liittyvien menojen kokonaiskasvu olisi samaan aikaan ainoastaan 0,8 prosenttia varainhoitovuoden 2000 talousarvioon verrattuna.
<P>Komissio on soveltanut ensimmäistä kertaa <B>toimintoperusteista budjetointia</B> (Activity based budgeting, ABB). Komissio haluaa sen avulla vahvistaa ensisijaisten tavoitteiden asettamista talousarviossa. Samalla se pyrkii entistä paremmin yhdistämään politiikanalojen toiminnot ja henkilöstövoimavarat talousarviomenettelyn lähtökohtana. Komission tavoitteena on varmistaa niiden ydintoimien selkeä tunnistaminen, joihin se haluaa toiminnassaan keskittyä. Samalla pyritään saamaan henkilöresurssit ja henkilöstölle kuuluvat tehtävät vastaamaan paremmin toisiaan varainhoitovuoden 2001 talousarviossa. 
<P>Komissio ei pyydä uusia toimia vuoden 2001 ATE:ssa, lukuun ottamatta 76 tointa Euroopan petostentorjuntavirastoa varten, joista sovittiin vuonna 1999. Komissio on päättänyt noudattaa järjestelmällistä ja tiukkaa toimintatapaa. Sen lähtökohtana on toimintojen kriittinen uudelleenarviointi. Tämän pohjalta se aikoo käyttää kaikki mahdollisuudet sekä pääosastojen sisäisiin että niiden välisiin uudelleenjärjestelyihin. Komissio ottaa huomioon myös uudistusten vaikutukset sen hallintorakenteeseen. Vasta näiden eri toimenpiteiden jälkeen komissio esittää aikaisemman ilmoituksensa mukaisesti syyskuuhun mennessä kokonaisarvion henkilöresurssien tarpeesta. "Oikea toimintatapa merkitsee sitä, että komissio pyrkii ensin käyttämään kaikki mahdollisuudet henkilöstön uudelleenjärjestelyihin ennen kuin se pyytää lisähenkilöstöä", Michaele SCHREYER huomauttaa.
