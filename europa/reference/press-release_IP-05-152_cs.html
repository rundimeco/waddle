<h1>
<a name="Heading4"></a><b>Nový sociální program:
základní pilíř nové strategie růstu a
zaměstnanosti</b></h1>
<p><b><i>Komise dnes vyhlásila svůj nový sociální
program modernizace evropského sociálního modelu,
založený na přepracované lisabonské strategii na
podporu růstu a zaměstnanosti. Nový program se zaměřuje
na zajištění zaměstnanosti a rovných
příležitosti pro všechny a na záruku, že
přínosy EU úsilí o podporu růstu a zaměstnanosti
budou ku prospěchu všech členů společnosti. Modernizace
trhů práce a systémů sociální ochrany
pomůže lidem chopit se příležitostí, které
vytváří mezinárodní hospodářská
soutěž, technologický pokrok a měnící se struktura
obyvatelstva a chránit ve společnosti ty, kteří jsou
nejvíce zranitelní. </i></b></p>
<p>Vladimír Špidla, komisař pro zaměstnanost,
sociální věci a rovné příležitosti,
prohlásil: „Tento dynamický, nový program pomůže
poskytnout to, co chtějí občané nejvíce: slušnou
práci a sociální spravedlnost. Program má každého
vybavit schopností zvládat změny, kterým naše
společnost čelí a postarat se o ty
nejpotřebnější. Má sloužit
k zachování a modernizaci našeho vysoce ceněného
sociálního modelu, který je základním nástrojem, o
nějž se opírá evropské úsilí o
zvyšování růstu a zaměstnanosti. Mapuje cestu
k reformě trhů práce v tom smyslu, aby práce byla
pro každého reálnou možností. Zároveň
nabízí přístup k modernizaci systémů
sociální péče a boji proti chudobě“.  </p>
<p>Nový sociální program má dvě klíčové
priority, (i) zaměstnanost a (ii) boj proti chudobě a podporu
rovných příležitostí. Tyto klíčové
priority jsou rovněž oporou dvou klíčových
strategických cílů Komise na období
příštích pěti let: prosperity a solidarity.
Vyžaduje to partnerství mezi veřejnými orgány na
místní, regionální a celostátní úrovni,
zástupci zaměstnavatelů a zaměstnanců a
nevládními organizacemi.</p>
<p>V oblasti nezaměstnanosti se program zaměří na:</p>
<ul>
<li>vytvoření evropského trhu práce díky tomu, že
zaměstnancům bude umožněno převádět
<b>nároky na důchod a na sociální zabezpečení</b>,
když pracují v jiném členském státě a
že bude vybudován dobrovolný systém kolektivního
vyjednávání, překračující hranice; Komise
také <b>přezkoumá přechodná období pro
pracovníky</b> z nových členských států;  
</li>
<li>umístění více lidí na lepší pracovní
místa, zejména prostřednictvím Iniciativy evropská
mládež a pomoci ženám (znovu) vstupujícím na trh
práce;</li>
<li>aktualizaci pracovního práva s cílem řešit
potřeby navozené novými formami práce, tj. jmenovitě
krátkodobé pracovní smlouvy; na novou strategii bezpečnosti
a ochrany zdraví při práci;   </li>
<li>řízení procesu restrukturalizace cestou sociálního
dialogu.</li></ul><p>V oblasti chudoby a rovných
příležitostí se program zaměří na:</p>
<ul>
<li>analýzu dopadu stárnutí populace a budoucích vztahů
mezi různými generacemi, na základě vydání
<b>zelené knihy o demografii</b>;<b> </b> </li>
<li>podporování členských států v jejich
úsilí o reformu důchodů, zdravotní péče a
v jejich boji proti chudobě; </li>
<li>skoncování s diskriminací a nerovností; Komise
posoudí schémata minimálních mezd v členských
státech; stanoví politický přístup k boji proti
diskriminaci, postihující zejména etnické menšiny, jako
jsou Rómové; </li>
<li>rozvíjení rovných příležitostí žen a
mužů, například založením <b>institutu pro
gendrovou problematiku</b>; </li>
<li>vyjasnění role a charakteristiky sociálních služeb
obecného zájmu. </li></ul><p>Plné znění
sdělení Komise o sociálním programu, COM(2005), je
k dispozici na adrese: </p>
<p><a
href="http://ec.europa.eu/employment_social/social_policy_agenda/social_pol_ag_en.html">http://ec.europa.eu/employment_social/social_policy_agenda/social_pol_ag_en.html</a>
</p>

