<h1>
<a name="Heading4"></a><b>Egységes Fizetési
Térség: fizess úgy az EU-ban, mint otthon</b></h1>
<p><b><i>Az Európai Bizottság olyan javaslatokat terjesztett elő,
amelyek az EU-beli „Egységes Fizetési Térség”
létrehozásának útjában álló jogi
akadályok megszüntetése révén 50–100
milliárd eurós éves megtakarítást hoznának az
uniós gazdaságnak. A cél az, hogy a határokon
átnyúló – hitelkártyás, betéti
kártyás, elektronikus banki utalásos, közvetlen
terheléses vagy más módon történő –
fizetési műveletek ugyanolyan könnyűek, olcsók és
biztonságosak legyenek, mint a tagállamokon belüli
„nemzeti” fizetési műveletek. Jelenleg minden
tagállam maga szabályozza a fizetési műveleteket; a
különböző rendszerek közötti műveletek
éves költsége eléri a GDP 2-3%-át. A
szolgáltatók gyakorlatilag nem képesek versenyezni és
szolgáltatásaikat EU-szerte nyújtani. A javasolt, „Új
jogi keretrendszer” nevet viselő irányelv biztosítja a
fizetési piacokhoz való tisztességes és nyílt
hozzáférést, valamint növeli és egységesíti a
fogyasztóvédelmet. A hatékonyabb és versenyképes
fizetési piac révén az európai polgárok is kevesebbet
fizetnek a banki alapszolgáltatásokért, amelyek éves
átlagköltsége 34 és 252 EUR között mozog az
Unióban. Ugyanazon szolgáltatás költségei ma
tagállamonként rendkívül eltérőek: az
átutalás költségmentes lehet az egyik országban,
míg több mint tíz euróba kerülhet a
másikban</i><sup><a name="fnB1" href="#fn1">[1]</a></sup><i> Az
irányelv minden tagállamban és minden uniós valuta
esetében alkalmazandó, amíg ki nem alakítják az
Európai Fizetési Tanács által javasolt Egységes Euro
Fizetési Térség (EEFT) szükséges jogi alapjait. A
cél az Egységes Fizetési Térség legkésőbb
2010-ig történő megvalósítása.</i></b></p>
<p>A belső piacért és szolgáltatásokért
felelős biztos, Charles McCreevy szerint:<i> „Könnyebb,
olcsóbb, gyorsabb fizetés – az Egységes Fizetési
térség minden egyes európai polgár javára szolgál
és 50-100 milliárd EUR összegű, hatalmas
megtakarítást hoz az uniós gazdaságnak. Ha az egész
Unióban ugyanúgy fizethetünk, mint otthon, az teljesen
megújítja vásárlási szokásainkat és
mindannyiunk számára még inkább a mindennapok közé
emeli Európát. Az általunk ma javasolt, egyszerű,
megbízható jogi keretrendszer nagy lépés mindennek
elérésében; mi a lehető legszorosabban együtt fogunk
dolgozni az iparággal és az EKB-val, hogy biztosítsuk 2010-es
megvalósulását. Számítok rá, hogy az Egységes
Euró Fizetési Térség útjában álló
akadályok megszüntetésében illetékes banki iparág
is felgyorsítja munkáját."</i></p>
<p><b>Előnyök</b></p>
<p>A javasolt irányelv az uniós, integrált fizetési piac
<b>korszerű és harmonizált jogi keretrendszerének</b>
létrehozására irányul. Ez a közös
szabályrendszer lehetővé teszi, hogy a fogyasztók
tájékozottan hozzák meg vásárlási
döntéseiket. </p>
<p>Csökkennek a fizetési szolgáltatók jogszabályok
betartásával kapcsolatos költségei, és a
közöttük lévő verseny is fokozódik, mivel a
nemzeti és a határon átnyúló fizetési rendszerek
választéka nő és gyakorlatilag eltűnnek a
köztük levő különbségek. Az irányelv
elfogadásával, például, megvalósulhatnak a
határokon átnyúló közvetlen terheléses
szolgáltatások (a gáz-, víz-, és
telefonszámlák kifizetésének általános és
költségkímélő módszere). Ez jelenleg nem
lehetséges az EU-ban. </p>
<p>A fő előnyök az alábbiak:</p>
<ol>
<li>A nemzeti fizetési piacok közti <b>verseny
erősítése</b> <b>a piacok</b> valamennyi arra alkalmas
szolgáltató előtti <b>megnyitása </b>és<b>
</b>számukra<b> azonos működési feltételek
biztosítása révén.</b> Az irányelv lehetővé
teszi a pénzátutalási tevékenységek jobb
ellenőrzését, ugyanakkor ösztönzi az
innovációt.</li>
<li><b>Az informatikai követelmények</b> –
különböző nemzeti szabályokat kiváltó –
<b>egyszerűsített és teljesen harmonizált
szabályrendszere</b> mind a szolgáltatók, mind a fogyasztók
számára <b>növeli a piac
átláthatóságát</b>.</li></ol><p><b>A fizetési
szolgáltatások szolgáltatóinak és fogyasztóinak
egységes jogai és kötelezettségei</b> az EU-ban, kiemelt
hangsúlyt helyezve a fogyasztóvédelemre. Ehhez hozzátartozik
az átutalások végrehajtására vonatkozó egy napos
kötelező/alaphatáridő, a fizetési szolgáltató
felelőssége a megfelelő végrehajtásért, valamint a
hiánytalan és időben megvalósuló fizetésre
vonatkozó biztosíték. <br>E javaslatok széles körű
hatásvizsgálaton és konzultáción alapulnak.
További információért tekintse meg a <b>GYIK</b> (<a
href="/rapid/pressReleasesAction.do?reference=MEMO/05/461&format=HTML&aged=0&language=EN&guiLanguage=fr">MEMO/05/461</a>)
oldalát. A javasolt irányelv az alábbi internetes oldalon
hozzáférhető:</p>
<p><a name="_Hlt120942517"></a><a name="_Hlt120942518"></a><a
href="http://ec.europa.eu/internal_market/payments/framework/index_en.htm">http://ec.europa.eu/internal_market/payments/framework/index_en.htm</a></p>
<hr><p><sup><b><a name="fn1" href="#fnB1">[1]</a></b></sup>  	2005. szeptemberi RBR
tanulmány a nemzeti fizetések bankköltségeiről (<a
href="http://ec.europa.eu/internal_market/payments/docs/reg-2001-2560/impact_en.pdf">http://ec.europa.eu/internal_market/payments/docs/reg-2001-2560/impact_en.pdf</a>)</p>


