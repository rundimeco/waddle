<H3>
<P><B>Tj</B><B>änster i allm</B><B>änhetens intresse: kommissionens politik f</B><B>örtydligas</B></H3>
<P><I><B>I ett meddelande fr</B></I><I><B>ån kommissionen som antagits idag f</B></I><I><B>örtydligas kommissionens politik vad g</B></I><I><B>äller s.k. tj</B></I><I><B>änster i allm</B></I><I><B>änhetens intresse. Kommissionen bem</B></I><I><B>öter p</B></I><I><B>å s</B></I><I><B>å s</B></I><I><B>ätt den beg</B></I><I><B>äran om uppdatering av 1996 </B></I><I><B>års meddelande som Europeiska r</B></I><I><B>ådet gett uttryck f</B></I><I><B>ör vid m</B></I><I><B>ötena i Lissabon och i Feira. Det finns flera syften med det nya meddelandet: dels har marknadernas och teknikens snabba utveckling skapat viss oro bland medborgarna f</B></I><I><B>ör hur dessa tj</B></I><I><B>änster skall fungera i framtiden, dels har marknadsakt</B></I><I><B>örerna inom dessa sektorer efterlyst tydligare instruktioner f</B></I><I><B>ör hur f</B></I><I><B>ördragens regler skall till</B></I><I><B>ämpas. Detta avser i synnerhet gemenskapens best</B></I><I><B>ämmelser om konkurrens och den inre marknaden.</B></I>
<P>Kommissionen anser att tjänster som tillhandahålls i allmänhetens intresse är en central byggsten i den europeiska samhällsmodellen, och har understrukit vikten av dessa tjänster bl.a. i sitt tidigare meddelande 1996 (se IP/96/824). Kommissionen föreslog där att en hänvisning till tjänster i allmänhetens intresse borde föras in i fördraget, vilket också skedde i och med att Amsterdamfördraget undertecknades. Dessa tjänster omnämns således nu i artikel 16 i EG-fördraget, såsom "tjänster av betydelse för unionens gemensamma värderingar" som "spelar en roll när det gäller att främja ekonomisk och territoriell sammanhållning".
<P>I det nya meddelandet understryks först och främst att ansvaret för att definiera vilka tjänster som anses ligga i allmänhetens intresse och hur dessa tjänster skall organiseras i första hand åligger medlemsstaternas myndigheter. När beslut i dessa frågor fattas bör emellertid öppenhet råda, och de principer som antas skall vara klara och begripliga, eftersom syftet är att allmänheten skall få tillgång till tjänster av god kvalitet till lägsta möjliga pris. Detta syfte gäller ju för övrigt också åtgärderna för att stärka den inre marknaden och konkurrenspolitiken, varför det är viktigt att understryka att målsättningarna i fråga om tjänster i allmänhetens intresse inte står i motsättning till målen för dessa politikområden. Insatserna inom dessa olika områden är tvärtom avsedda att samverka till förmån för samhället och medborgarna.
<P>Eftersom förhållandena skiljer sig åt kraftigt mellan olika medlemsstater och sektorer krävs det en stor flexibilitet i fråga om hur tjänsterna organiseras. I vissa fall räcker marknadsmekanismerna inte till för att garantera den servicekvalitet som eftersträvas, bland annat i fråga om geografisk täckning, och det är då ofta nödvändigt att ge vissa marknadsaktörer i uppdrag att tillhandahålla en specifik tjänst i allmänhetens intresse. Dessa aktörer kan då åtnjuta särskilda eller exklusiva rättigheter, eller få stöd till finansieringen av de extrakostnader som tjänsten i fråga medför, på så sätt att de kan bedriva verksamheten under ekonomisk jämvikt.
<P>Ett syfte med det nya meddelandet är således att förtydliga för marknadsaktörerna och de ansvariga myndigheterna vilka kriterier som används vid tillämpningen av reglerna i fördraget. I meddelandet klargörs också reglernas räckvidd, dvs. att de bara är tillämpliga på verksamhet som är av ekonomisk natur och som påverkar handeln mellan medlemsstaterna. Verksamhet som endast är av lokal betydelse eller är av social karaktär omfattas alltså inte.
<P>Kommissionen understryker också att syftet med reglerna i fördraget är att själva uppdraget att utföra en tjänst i allmänhetens intresse skall bli fullgjort, medan däremot ingenting sägs om huruvida den ansvariga aktören skall vara offentligägd eller privatägd. Det är också medlemsstaterna som beslutar vad de vill definiera som en tjänst i allmänhetens intresse. Däremot måste det avgöras om ett arrangemang som begränsar den fria konkurrensen eller friheterna enligt inre marknadens bestämmelser är proportionellt, dvs. att det inte innebär större inskränkningar än vad som är nödvändigt för att den aktuella tjänsten i allmänt ekonomiskt intresse skall kunna utföras.
<P>Gemenskapen driver en "förebyggande politik" i fråga om dessa tjänster, t.ex. i den meningen att liberaliseringen av vissa viktiga sektorer sker stegvis och med stöd av konsekvensutvärderingar och omfattande samråd med alla berörda parter. Detta gäller särskilt sektorer vars nätverk och strukturer naturligt ger en europeisk dimension, såsom telekommunikationer, post, energi och transport. Även om tillvägagångssätten varierar allt efter varje sektors särart, har det faktum att dessa marknader öppnats för konkurrens i kombination med att tjänsterna definierats som samhällsomfattande och medför formella förpliktelser för leverantörerna lett till en bibehållen eller förbättrad service för konsumenterna.
<P>Ambitionen att förebygga oönskade effekter gäller inte bara i samband med den inre marknadens utveckling. Samtidigt agerar gemenskapen på andra plan, bland annat genom sin politik för konsumentskydd och inom Världshandelsorganisationen, där gemenskapen försvarar den europeiska modellen i fråga om tjänster i allmänhetens intresse. 
