<h1>
<a name="Heading4"></a><b>Kvotehandel: Kommisjonen kunngjør at
Norge, Island og Liechtenstein kobles til EUs
kvotehandelssystem</b></h1>
<h2>
<a name="Heading7"></a><b><i>Europakommisjonen kunngjorde i dag at de har kommet
til enighet med EØS-landene om å koble deres respektive
kvotehandelssystemer sammen. Dette vil danne den første internasjonale
avtalen for kvotehandel av sitt slag. Det nyetablerte systemet vil omfatte 30
land fra hele Europa.</i></b></h2>
<p>Miljøkommissær Stavros Dimas sa: "Dagen i dag markerer enda et
viktig skritt i utviklingen av EU ETS. Det er et stort skritt i retning at et
globalt karbonmarked og sender et viktig signal med tanke på forhandlinger
på Bali senere i år."</p>
<p><b>Kobling med kvotehandelssystemer i tredjeland</b></p>
<p>Som en del av gjennomgangen av EUs kvotehandelssystem vurderer Kommisjonen om
det skal legges opp til at EU ETS kan kobles til andre troverdige
kvotehandelssystemer på nasjonalt eller regionalt nivå. Tatt i
betraktning at klimaendringer er et globalt problem og det akutte behovet for
å redusere klimagassutslippene, arbeider Kommisjonen for å etablere et
verdensomspennende klimakvotemarked som alle land kan benytte seg av. Når
man kobler disse systemene sammen er det imidlertid flere kriterier som må
oppfylles; systemene må være obligatoriske og sette absolutte krav til
utslippskutt, samtidig som de må ha robuste registrerings- og
overvåkningssystemer samt strenge overholdelsesbestemmelser på
plass.</p>
<p>Koblingen av EUs kvotehandelssystem til Norge, Island og Liechtenstein skjer
ved at EU ETS-forordningen (Forordning 2003/87/EC som endret) innlemmes i
EØS-avtalen. EØS-komiteens beslutning om innlemmelse ble tatt i dag.
Neste skritt er at avtalen må godkjennes i Norge, Island og Liechtenstein.
Kommisjonen vil arbeide tett med EFTA Surveillance Authority (ESA) i deres
arbeid med å vurdere de nasjonale allokeringsplanene fra EØS-landene.
Disse vurderes etter de samme kriteriene som EUs planer.</p>
<p><b>Se også:</b></p>
<p><a
href="http://www.ec.europa.eu/environment/climat/emission/review_en.htm">http://www.ec.europa.eu/environment/climat/emission/review_en.htm</a></p>

