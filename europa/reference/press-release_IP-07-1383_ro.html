<h1>
<a name="Heading4"></a><b>Zilele europene ale locurilor de muncă
pun în contact mii de angajatori şi persoane aflate în
căutarea unui loc de muncă</b></h1>
<h2>
<a name="Heading7"></a><b><i>Astăzi are loc lansarea Zilelor europene ale
locurilor de muncă din anul 2007, o iniţiativă la nivelul
întregii UE care se va derula până la data de 29 septembrie
şi care va pune în contact persoane aflate în căutarea unui
loc de muncă şi angajatori, cu ocazia a peste 500 de evenimente
organizate în mai mult de 230 de oraşe din toată Europa.
Zile</i></b><b><i>le locurilor de muncă au ca scop conştientizarea
oportunităţilor de deplasare în Europa pentru obţinerea unui
loc de muncă şi oferirea, atât angajatorilor cât şi
persoanelor aflate în căutarea unui loc de muncă, a unor
posibilităţi de recrutare directă. Evenimentul este urmarea
Târgului de locuri de muncă de anul trecut, o acţiune de succes
care a atras 150 000 de vizitatori.</i></b></h2>
<p>„Zilele locurilor de muncă reprezintă strategia
europeană pentru creştere şi locuri de muncă în
acţiune, încurajând mobilitatea în Europa şi
contribuind la consolidarea creşterii” a declarat Vladimír
Špidla, Comisarul European pentru Ocuparea Forţei de Muncă,
Afaceri Sociale şi Egalitatea de Şanse. „Acestea îi
ajută pe angajatori să îşi completeze posturile vacante, iar
pe cei interesaţi îi sprijină în găsirea unui loc de
muncă. Posibilitatea de a călători în Europa în vederea
obţinerii unui loc de muncă este un lucru pozitiv pentru persoane
fizice şi întreprinderi, pentru fiecare cetăţean din
UE."</p>
<p>Zilele locurilor de muncă sunt organizate în cooperare cu EURES,
serviciu de forţă de muncă la nivel european, şi cu
reţeaua dedicată a acestuia, compusă din peste 750 de consilieri
în materie de mobilitate a forţei de muncă. </p>
<p>Evenimentele vor avea loc în peste 230 de oraşe şi
municipalităţi din întreaga Europă şi vor cuprinde
târguri, seminarii şi ateliere menite să
îmbunătăţească mobilitatea forţei de muncă
în Europa. Vor participa un număr mare de organizaţii cum ar fi
întreprinderi locale, servicii de forţă de muncă publice
şi private, sindicate, universităţi, centre de formare şi
învăţare, precum şi camere de comerţ. </p>
<p>Zilele locurilor de muncă de la Bruxelles vor avea loc pentru prima
dată în sediul Comisiei Europene – clădirea Berlaymont
– unde 60 de angajatori se vor prezenta pentru angajarea de noi
salariaţi. Evenimentul va fi deschis de către comisarul Špidla
şi va avea ca invitat special pe campioana tenisului feminin, Justine
Henin.</p>
<p>Zilele europene ale locurilor de muncă din anul 2007 vor avea loc
în contextul celei de-a 50-a aniversări a Uniunii Europene şi a
Anului european al egalităţii şanselor pentru
toţi.<br>Pentru mai multe informaţii, consultaţi:</p>
<p><a href="http://eures.europa.eu/">http://eures.europa.eu</a></p>

