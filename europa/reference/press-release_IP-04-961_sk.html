<h1>
<a name="Heading4"></a><b>182,9  miliónov eur  na
po</b><b>ľnohospodárstvo a  rozvoj vidieka pre Slovenskú
republiku</b></h1>
<p><b><i>Európska komisia schválila Sektorový operačný
program -  Poľnohospodárstvo a  rozvoj vidieka pre Slovensko  na
obdobie 2004-2006.  Tento program je výsledkom rokovaní medzi
Slovenskom a Európskou komisiou o finančnej podpore v 
rámci štrukturálnych fondov.  Bude pokrývať
regióny Slovenska spadajúce pod Cieľ 1 a  bude zameraný
na  modernizáciu farmárskeho sektora a podporu  rozvoja vidieka.
Predpokladaná podpora pre opatrenia  uplatniteľné v 
regiónoch, ktoré spadajú pod Cieľ 1 dosiahne v 
rámci programu  celkovú sumu 182,9 miliónov eur. Z toho bude
181,1 miliónov eur financovaných z orientačnej sekcie
Európskeho poľnohospodárskeho usmerňovacieho a 
záručného  fondu (EPUZF) a  1,8 miliónov eur  z
Finančného nástroja na usmerňovacieho rybného
hospodárstva (FNURH).  </i></b></p>
<p>Franz Fischler, člen Európskej komisie zodpovedný za
poľnohospodárstvo, vidiecky rozvoj a rybné hospodárstvo,
blahoželal  Slovensku "k pokroku, ktorý  dosiahlo v oblasti
prípravy na budúce programy štrukturálnych fondov".  Takisto
vyjadril želanie, aby bol dosiahnutý „v nasledujúcich
mesiacoch trvalý a  jednotný rozvoj, ktorý by umožnil
rýchle uskutočnenie programu a realizáciu navrhnutých
ambicióznych cieľov: rozvoj konkurencieschopnejšieho a 
trvalo udržateľného poľnohospodárskeho sektora ako aj
rozvoj vidieckych oblastí s cieľom zlepšiť platové
a pracovné podmienky  vidieckeho obyvateľstva“. </p>
<p>Sektorový operačný program -  Poľnohospodárstvo a 
rozvoj vidieka je zameraný na dve priority:  </p>
<p><b>Podporovať produktívne poľnohospodárstvo,</b> 
investície do poľnohospodárskych podnikov,  spracovanie
a  predajnosť poľnohospodárskych produktov. 71,25 %
finančných príspevkov je určených na podporu
investícii do fariem a  spracovateľských  jednotiek.  Tieto
investície pomôžu slovenskému poľnohospodárstvu
rýchlejšie prekonať štrukturálne problémy a 
umožnia poľnohospodárom čeliť konkurencii
v rámci Únie. </p>
<p><b>Podporovať trvalo udržateľný rozvoj vidieka</b>:
program bude financovať opatrenia v  prospech lesného
a rybného hospodárstva, vzdelávanie a činnosti
podľa článku 33 nariadenia (ES) č. 1257/1990. 29,75 % 
finančných príspevkov je určených na podporu zón
slovenského vidieka, ktoré čelia viacerým problémom ako
napríklad vyľudňovanie, nedostatok pracovných
príležitostí, ako aj veľmi veľké rozdrobenie
poľnohospodárskej pôdy. </p>
<p>Pre činnosti  týkajúce sa opatrení a samotného
programu je určená suma vo výške 6,4 miliónov eur. 
</p>
<p>Riadiacim orgánom programu je Ministerstvo pôdohospodárstva
Slovenskej republiky. Odbor štrukturálnej politiky by mal vďaka
výbornej skúsenosti s  programom SAPARD zaistiť dobrú
správu programu.  Nová poľnohospodárska platobná
agentúra je ustanovená na základe starej agentúry, 
ktorá bola  poverená programom SAPARD.    </p>

