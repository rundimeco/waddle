<H3>
<P><B>Badvatten: Kommissionen vidtar </B><B>åtg</B><B>ärder mot flera medlemsstater</B></H3>
<P><I><B>Europeiska kommissionen har beslutat att s</B></I><I><B>ända ett motiverat yttrande  till F</B></I><I><B>örenade kungariket i enlighet med artikel 228 (tidigare artikel 171) i EG-f</B></I><I><B>ördraget, och detta p</B></I><I><B>å grund av landets bristande efterlevnad av gemenskapens badvattendirektiv p</B></I><I><B>å badorterna Blackpool och Southport i norra England. Med anledning av Frankrikes bristande efterlevnad av samma direktiv har kommissionen ocks</B></I><I><B>å beslutat att l</B></I><I><B>ämna in en ans</B></I><I><B>ökan till EG-domstolen om pr</B></I><I><B>övning av detta </B></I><I><B>ärende. Frankrike har sedan 1995 underl</B></I><I><B>åtit att m</B></I><I><B>äta den obligatoriska parametern "kolibakterier totalt" i badvatten. Kommissionen planerar ocks</B></I><I><B>å att v</B></I><I><B>äcka talan inf</B></I><I><B>ör EG-domstolen mot Frankrike och Nederl</B></I><I><B>änderna, och att s</B></I><I><B>ända ett motiverat yttrande till Sverige och Italien med anledning av deras bristande efterlevnad av vissa bindande v</B></I><I><B>ärden och provtagningskrav i badvattendirektivet.</B></I>
<P>Detta direktiv (rådets direktiv 76/160/EEG om kvaliteten på badvatten) är viktigt för folkhälsan och syftar till att säkerställa att kvaliteten på badvatten uppfyller vissa minimikrav. I direktivet fastställs därför bindande värden och riktvärden för en rad viktiga parametrar (t.ex. förekomsten av bakterier) och medlemsstaterna är skyldiga att regelbundet övervaka badvattnets kvalitet. Tidsfristen för uppfyllandet av kraven i direktivet löpte ut 1985. Enligt direktivet skall medlemsstaterna varje år överlämna en rapport till kommissionen.
<P>Ärendet rörande Förenade kungariket är en av de äldsta miljööverträdelser som kommissionen handlägger för närvarande. Vid utredning av ett klagomål på 1980-talet konstaterade kommissionen att kvalitetskraven ständigt åsidosatts i Blackpool och Southport. 1990 anhängiggjorde kommissionen därför ett mål vid Europeiska gemenskapernas domstol, som 1993 avkunnade en fällande dom. Trots att man verkar ha gjort betydande investeringar i rening sedan dess, visar nyligen gjorda mätningar att stränderna runt Blackpool fortfarande inte överensstämmer med de fastställda normerna. Kommissionen har därför beslutat att gå vidare med ett motiverat yttrande enligt artikel 228. I denna artikel föreskrivs att en medlemsstat som inte följer EG-domstolens första dom kan åläggas att betala böter. 
<P>Ärendet rörande Frankrike är av senare datum och har föranletts av en analys av de badvattenrapporter som de franska myndigheterna varje år sänt till kommissionen. Frankrike tycks ha beslutat att inte längre mäta en av de parametrar som föreskrivs i badvattendirektivet ("kolibakterier totalt") och att ersätta den med en annan parameter som inte omfattas av direktivet. Även om den parameter som mäts i Frankrike kan vara av intresse för att bedöma badvattnets kvalitet har medlemsstaterna inte rätt att ensidigt besluta att inte längre uppfylla de skyldigheter som följer av EU-lagstiftningen. Kommissionen har därför beslutat att väcka talan inför EG-domstolen.
<P>Även det andra franska ärendet samt de nederländska, svenska och italienska ärendena har föranletts av en granskning av de årliga badvattenrapporter som inkommit från dessa fyra medlemsstater. Det framgår att dessa länder inte uppfyller vissa bindande värden och provtagningskrav i badvattendirektivet.
<P>Mer än 10 år efter det att direktivet skulle ha satts i kraft, överensstämmer badvattnet i Frankrike fortfarande inte till fullo med bestämmelserna i direktivet, även om kvaliteten förbättrats. 5,5 % av de havsbadplatser där provtagningen var tillräcklig uppfyllde inte kraven i direktivet under badsäsongen 1998, och motsvarande siffra för sötvattensbadplatserna var 4,2 %. Dessutom noteras brister vad gäller den minsta provtagningsfrekvensen (särskilt för fysikalisk-kemiska parametrar). Även om provtagningen förbättrats var den fortfarande otillräcklig vid 4,4 % av sötvattensbadplatserna under 1998. 
<P>I Nederländerna var det endast 1,3 % av havsbadplatserna som inte överensstämde med kraven i direktivet under badsäsongen 1998, men motsvarande siffra för sötvattensbadplatserna var 14,4 %. Dessutom var provtagningsfrekvensen otillräcklig vid 9,4 % av sötvattensbadplatserna. 
<P>Eftersom resultaten avseende badsäsongen 1999 kommer att sändas till kommissionen i januari år 2000 har kommissionen, både i det franska och nederländska ärendet, beslutat att avvakta i tre månader innan den lämnar in en ansökan om prövning till EG-domstolen. Kommissionen vill först se om resultaten från 1999 överensstämmer med direktivet.
<P>I Sverige fanns det under 1998 års badsäsong 31 badplatser där badvattnet inte överensstämde med de gränsvärden som fastställs i direktivet. Av rapporten för badsäsongen 1998 framgår dessutom att provtagningsfrekvensen var otillräcklig vid 10,3 % av havsbadplatserna och vid 23,2 % av sötvattensbadplatserna. 
<P>Under badsäsongen 1998 uppfyllde 94,4 % av de italienska havsbadplatserna och 85,8% av sötvattensbadplatserna de bindande värdena i direktivet. Provtagningsfrekvensen har i vissa fall varit otillräcklig under de senaste fyra åren.
<P>Kommissionens beslut att vidta åtgärder mot Frankrike, Nederländerna, Sverige och Italien grundas på artikel 226 i fördraget. Margot Wallström, kommissionsledamot med ansvar för miljön, välkomnar dessa beslut och erinrar om att hon, kort efter det att hon utnämnts till ledamot av kommissionen, gjorde klart att skyddet av människors hälsa och av vattnets kvalitet hör till de frågor hon önskar prioritera. Dessa båda prioriteter kombineras i badvattendirektivet. Margot Wallström säger sig vara fast besluten att se till att gemenskapens medborgare, när de besöker stränder och andra badplatser i naturen, skall kunna lita på att vattnet kontrolleras ordentligt och att det inte är förorenat.  
