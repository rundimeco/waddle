<h1>
<a name="Heading4"></a><b>Komise představuje prioritní
opatření s cílem reagovat na výzvy
migrace</b></h1>
<p><b><i>Dnes Komise přijala sdělení stanovující
prioritní opatření na zlepšení řízení
migrace v návaznosti na neformální setkání hlav
států a vlád EU v Hampton Court dne 27. října
2005. Na tomto setkání vyzvaly hlavy států a vlád
k tomu, aby se obnovila opatření na řízení
migračních toků, a vyzvaly Komisi, aby vypracovala několik
okamžitých, praktických opatření, která mají
být provedena v partnerství se zdrojovými a tranzitními
zeměmi. Iniciativy Komise týkající se otázek migrace,
které byly předložené ve sdělení, budou provedeny
v rámci stávajících činností Komise
v oblasti rozvoje, vnějších vztahů (zejména
evropské politiky sousedství), svobody, bezpečnosti a
spravedlnosti. </i></b></p>
<p>Tři komisaři, kteří sdělení
předložili, jmenovitě místopředseda Franco Frattini -
komisař odpovědný za spravedlnost, svobodu a bezpečnost,
komisařka Benita Ferrero-Waldner odpovědná za
vnější vztahy a evropskou politiku sousedství a komisař
Louis Michel odpovědný za rozvoj a humanitární pomoc,
zdůraznili, že <i>„je-li migrace dobře řízena,
může být přínosem jak pro EU, tak pro země
původu. Nelegální migrace a zejména obchodování s
lidmi však mohou vést k lidské tragedii. Komise je odhodlána
posílit úsilí o spolupráci s partnerskými
zeměmi při provádění ambiciózní
rozvojové politiky, jejíž cílem je řešit
hlavní příčiny migrace: chudobu, neuspokojivé
vyhlídky na zaměstnání a nedostatečné
dodržování lidských práv. Za účelem
řešení těchto problémů Komise
vytváří partnerství se zeměmi původu a
tranzitními zeměmi v evropském sousedství i
vzdálenějších oblastech.“</i></p>
<p>Komise se také domnívá, že:<i> „Je
důležité lépe a koordinovaněji využívat
dostupných nástrojů a spojit naše odborné znalosti
v zájmu řešení bezpečnostních a
rozvojových aspektů a aspektů lidských práv
v této problematické záležitosti.“ </i></p>
<p>Bez ohledu na význam úsilí řídit migrační
toky z východu ukazují nedávné události v
Ceutě a Melille a situace na ostrově Lampedusa a na Maltě,
že je nezbytné přijmout naléhavá opatření na
řízení migrace v oblasti Středomoří a zejména
v Africe, která jsou proto hlavním předmětem tohoto
sdělení. S vědomím, že migrace je globálním
jevem, se ve sdělení stanovují tři kategorie
opatření: </p>
<ul>
<li>posílit spolupráci a činnosti mezi členskými
státy v otázkách migrace – ve sdělení se
mimo jiné navrhuje, že EU musí přezkoumat možnosti
zřízení systému dohledu a středomořské
sítě pobřežní hlídky, která by
případně zahrnovala celé Středozemní moře, a
poskytnout potřebné nástroje na odhalování
nelegálního přistěhovatelství a záchranu
životů na moři. Nedávno založená agentura pro
řízení operativní spolupráce na vnějších
hranicích členských států Evropské unie (agentura
FRONTEX) poskytla EU potřebný nástroj k posílení
operativní spolupráce a ve sdělení se proto navrhuje, aby se
tato agentura podílela na koordinaci dohledových
činností.</li>
<li>spolupracovat s klíčovými zeměmi původu
v Africe – EU by především měla pokračovat
v řešení problému chudoby. Pro členské
státy EU a klíčové třetí země je však
také důležité společně vypracovat strategii a
rozvinout operativní spolupráci mezi zeměmi původu, tranzitu
a určení za účelem účinněji řídit
migraci podél hlavních migračních tras. Tento dialog
založený na solidaritě by mohl v duchu partnerství
podporovat úspěšnost legální migrace a
současně zajistit účinnější boj proti
nelegální migraci a obchodování s lidmi.</li>
<li>spolupracovat se sousedními zeměmi -
evropsko-středomořští partneři musejí
zintenzívnit své úsilí v duchu konstruktivního
partnerství, aby se zlepšilo řízení migrace. EU bude
prostřednictvím platného politického rámce
spolupracovat se zeměmi severní Afriky, aby jim pomohla lépe
řídit migrační a utečenecký pohyb,
vypořádat se s obchodováním s lidmi a rovněž
podporovat legální možnosti v oblasti migrace. EU bude tyto
země podporovat tím, že jim poskytne technické
odborníky, zvýší používání
twinningových programů, zajistí odborné
vzdělávání, v případě potřeby
poskytne vybavení a iniciativám středomořských
partnerů EU poskytne finanční podporu.
Evropsko-středomořští partneři již
s mnohými opatřeními souhlasí a zahrnuli je do
pětiletého pracovního programu přijatého během
barcelonského summitu dne 28.
listopadu<sup><b><a name="fnB1" href="#fn1">[1]</a></b></sup>.</li></ul><p>Monitorování
navržených iniciativ by mělo umožnit Komisi do konce roku
2006 podat Radě zprávu o prvních výsledcích
navržených opatření.</p>
<hr><p><sup><b><a name="fn1" href="#fnB1">[1]</a></b></sup> 	Viz <b>10.
výroční Evropsko-středomořský summit, Barcelona
27. a 28. listopadu 2005 – Pětiletý pracovní program</b>
</p>
<p>	<a
href="http://consilium.europa.eu/ueDocs/cms_Data/docs/pressData/en/er/87165.pdf">http://consilium.europa.eu/ueDocs/cms_Data/docs/pressData/en/er/87165.pdf</a>.
</p>


