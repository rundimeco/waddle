<h1>
<a name="Heading4"></a><b>Żona Unika ta’ Pagamenti:</b><b>
ħallas kullimkien fl-UE kif tagħmel f'pajjiżek</b></h1>
<p><b><i>Il-Kummissjoni Ewropea ippreżentat proposti li jxejnu x-xkiel
legali eżistenti biex jippermettu l-ħolqien ta' "Żona Unika ta'
Pagamenti" fl-UE li tista' tiffranka lill-ekonomija ta' l-UE €50-100
biljun kull sena.  L-għan hu li l-ħlasijiet bejn il-fruntieri –
b’credit card, b’debit card, b’transferiment bankarju
elettroniku, debiti diretti jew mezzi oħrajn – jsiru ħfief,
irħas u mingħajr perikli bħall-ħlasijiet
‘nazzjonali’ fi Stat Membru wieħed.  Bħalissa kull Stat
Membru għandu r-regoli proprji tiegħu dwar il-ħlasijiet, u
l-ispiża annwali ta’ dawn il-ħlasijiet fost dawn is-sistemi
frammentati hi ta' 2-3% tal-PGD.  Fornituri tas-servizz huma effettivament
imwaqqfin milli jikkompetu u joffru s-servizzi tagħhom fl-UE kollha.
Id-Direttiva proposta, magħrufa bħala il-‘Qafas Legali
l-Ġdid’, tiggarantixxi aċċess ġust u miftuħ
għas-swieq tal-ħlasijiet u żżid u tistandardizza
l-ħarsien tal-konsumatur.  Suq tal-pagamenti aktar effiċjenti u
kompetittiv ifisser ukoll li l-Ewropej individwali jħallsu anqas għal
servizzi bankarji bażiċi li l-ispiża medja annwali tagħhom
tvarja minn €34 sa €252 fl-UE kollha. Illum hemm diversità
kbira ta’ prezzijiet għall-istess servizz minn Stat membru
għall-ieħor: trasferiment ta' kreditu jista' jkun b'xejn f'pajjiż
iżda jista' jqum aktar minn għaxar Euro
f'ieħor</i><sup><a name="fnB1" href="#fn1">[1]</a></sup><i>.  Id-Direttiva
tapplika għall-Istati Membri kollha u l-muniti ta’ l-UE kollha,
fil-waqt li tipprovdi l-bażi legali neċessarja
għaż-Żona Unika ta’ Ħlasijiet Euro (SEPA) proposta
mill-Kunsill Ewropew tal-Ħlasijiet.  L-għan hu li jagħmel
iż-Żona Unika ta' Pagamenti realtà sa l-2010 l-aktar tard.
</i></b></p>
<p>Il-Kummissarju dwar is-Suq Intern u s-Servizzi Charlie McCreevy qal: <i>
Pagamenti eħfef, orħos, u aktar malajr - Iż-Żona Unika
ta’ Pagamenti hi ta’ benefiċċju għal kull Ewropew, u
ġġib iffrankar ta’ flejjes kbar għall-ekonomija ta’
l-UE ta’ madwar €50-100 biljun kull sena.  Li wieħed ikun
jista’ jħallas għal oġġetti u servizzi kullimkien
fl-Ewropa kif tagħmel id-dar se ġġib dimensjoni sħiħa u
ġdida fix-xirjiet ta' kulħadd u se tagħmel l-Ewropa dejjem aktar
realtà ta’ kuljum għalina lkoll.  Il-qafas sempliċi u
legali ta’ min joqogħod fuqu li qed nippronu llum hu pass ‘il
quddiem biex nagħmlu dan kollu realtà.  Se naħdmu ma’
l-industrija u l-ECB mill-qrib kemm jista’ jkun possibbli biex
niżguraw li dan iseħħ fl-2010.  Inserraħ rasi fuq
l-industrija bankarja, li hi responsabbli għat-tneħħija ta' xkiel
tekniku li jostakola t-triq għal Żona Unika ta’ Pagamenti fl-
Euro biex tgħaġġel ix-xogħol tagħha.  "</i></p>
<p><b>Benefiċċji</b></p>
<p>Id-Direttiva proposta għandha l-għan li tistabbilixxi <b>qafas
legali modern u armonizzat</b> għal suq integrat ta' pagamenti fl-UE. Dan
is-sett komuni ta’ regoli se jippermetti lill-konsumaturi li jmorru jixtru
mill-ħwienet fuq il-bażi ta' għażla infurmata. </p>
<p>Se tnqaqqas l-ispejjeż ta’ osservanza legali għall-fornituri
tas-servizz ta’ pagamenti u se xxerred ukoll kompetizzjoni bejniethom,
ġaladarba se jkun hemm għażla akbar u differenzi effettivi bejn
sistemi ta’ ħlas nazzjonali u ta’ bejn il-fruntieri.  Per
eżempju, meta tkun adottata, id-Direttiva se tippermetti l-użu
ta’ servizzi ta’ debitu dirett (mezz komuni u effiċjenti
għall-ħlas tal-kontijiet tal-gass, l-ilma jew t-telefon) fuq bażi
ta’ bejn il-fruntieri.  Dan mhux possibbli għal issa fl-UE.  </p>
<p>Il-benefiċċji partikulari tagħa huma: </p>
<ol>
<li><b>Kompetizzjoni mtejba</b> fost is-swieq nazzjonali tal-pagamenti
<b>bil-ftuħ tas-swieq</b> lill-fornituri xierqa kollha u jkun
<b>żgurat standard ġust għal kulħadd</b>.  Id-Direttiva
tippermetti kontroll aħjar fuq l-attivitajiet ta’ ħlas tal-flus
fil-waqt fl-istess ħin tħeġġeġ l-innovazzjoni. </li>
<li><b>Trasparenza akbar tas-suq</b> kemm għall-fornituri kif ukoll
għal utenti <b>permezz ta' sett ta’ regoli simplifikati u
armonizzati</b> bis-sħiħ dwar <b>il-ħtiġijiet ta’
informazzjoni</b>, biex tieġu post regoli nazzjonali diverġenti.
</li></ol><p><b>Drittijiet u obbligi standardizzati għall-fornituri u
l-utenti tas-servizzi ta’ pagamenti </b>fl-UE, b’enfażi qawwija
fuq livell għoli ta' ħarsien tal-konsumatur.  Dan jinkludi
ż-żmien mandatorju/ta' nuqqas ta' ħlas ta' jum wieħed
għall-pagamenti, ir-responsabbiltà tal-fornitur tal-pagament
għall-eżekuzzjoni korretta, u garanzija ta' ħlas sħiħ u
fil-ħin.  <br>Dawn il-proposti huma bbażati fuq eżami estensiv
ta' l-impatt, u fuq konsultazzjoni.  Ara <b>FAQs</b> (<a
href="/rapid/pressReleasesAction.do?reference=MEMO/05/461&format=HTML&aged=0&language=EN&guiLanguage=fr">MEMO/05/461</a>)għal
aktar informazzjoni. Id-Direttiva proposta tinsab fuq: </p>
<p><a
href="http://ec.europa.eu/internal_market/payments/framework/index_en.htm">http://ec.europa.eu/internal_market/payments/framework/index_en.htm</a></p>
<hr><p><sup><b><a name="fn1" href="#fnB1">[1]</a></b></sup>  	Studju ta’ l-RBR
dwar prezzijiet bankarji għall-pagamenti nazzjonali Settembru 2005 (<a
href="http://ec.europa.eu/internal_market/payments/docs/reg-2001-2560/impact_en.pdf">http://ec.europa.eu/internal_market/payments/docs/reg-2001-2560/impact_en.pdf</a>)</p>


