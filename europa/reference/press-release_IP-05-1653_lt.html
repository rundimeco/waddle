<h1>
<a name="Heading4"></a><b>Valstybės pagalba:</b><b> Komisija
priima naujas 2007–2013 m. regioninės pagalbos
gaires</b></h1>
<p><b><i>Europos Komisija, remdamasi EB sutartyje numatytomis valstybės
pagalbos taisyklėmis, priėmė naujas regioninės pagalbos
gaires. Šios gairės galios nuo 2007 m. iki 2013 m.,
t. y. tiek, kiek truks kitas ES struktūrinių fondų programos
laikotarpis. Gairėse išdėstytos taisyklės, kuriomis
remiantis leidžiama teikti skurdesnių regionų vystymąsi
skatinančią valstybės pagalbą, pavyzdžiui,
tiesioginėmis dotacijomis investicijoms ir mokesčių
sumažinimu bendrovėms. Gairėse pateiktos konkrečios
taisyklės, susijusios su regionų, atitinkančių
regioninės pagalbos reikalavimus, atranka ir nurodomi didžiausi
leidžiami šios pagalbos lygiai. Atsižvelgiant į ES
sanglaudos politiką ir Europos Vadovų Tarybos prašymus dėl
mažesnės ir tikslingesnės valstybės pagalbos, pagal naujas
gaires regioninė pagalba bus perskirstyta skurdžiausiems
išsiplėtusios Sąjungos regionams, tuo pačiu metu
atsižvelgiant į poreikį gerinti konkurencingumą ir
užtikrinti sklandų pereinamąjį laikotarpį.</i></b></p>
<p>Pasak už konkurenciją atsakingos Komisijos narės Neelie Kroes:
„Gairėmis surasta teisinga skirtingų susijusių
interesų pusiausvyra, remiami mūsų sanglaudos tikslai ir
prisidedama prie Valstybės pagalbos veiksmų plane skiriamo
dėmesio mažesnei ir tikslingesnei valstybės pagalbai.
Džiaugiuosi, kad strategiją mes peržiūrėjome laiku,
todėl valstybės narės galės parengti savo
2007–2013 m. regioninės plėtros strategijas.“ </p>
<p>Pagal dabar galiojančias gaires, 52,2 % ES 25 gyventojų
gyvena regionuose, atitinkančiuose regioninės valstybės pagalbos
reikalavimus, 34,2 % ES 25 gyventojų gyvena regionuose, kurie
laikomi esančiais nepalankioje padėtyje, palyginti su bendru
ES 25 vidurkiu (ir todėl atitinka reikalavimus gauti pagalbą
pagal EB Sutarties 87 straipsnio 3 dalies a
punktą<sup><b><a name="fnB1" href="#fn1">[1]</a></b></sup>),
turinčių teisę gauti didžiausią pagalbos normą
(40 %–50 %), o 18 % gyvena regionuose, kurių
padėtis yra palyginti mažiau nepalanki (atitinka reikalavimus gauti
pagalbą pagal EB Sutarties 87 straipsnio 3 dalies c
punktą<sup><b><a name="fnB2" href="#fn2">[2]</a></b></sup>) ir turi
teisę gauti mažesnę pagalbos normą
(10 %–20 %).</p>
<p>Pagal naujas gaires nustatyta, kad apskritai teisę į regioninę
valstybės pagalbą turi 43,1 % ES 25 gyventojų. Į
tai įskaičiuotas apsauginio tinklo mechanizmas, užtikrinantis,
kad nė viena valstybė narė nepraras daugiau kaip 50 %
dabartinės teisės į pagalbą. </p>
<p>Regionai, kurių BVP vidurkis vienam gyventojui yra mažesnis negu
75 % ES 25 vidurkio (t. y. esantys nepalankioje padėtyje),
pagal EB Sutarties 87 straipsnio 3 dalies a punktą turi teisę gauti
didžiausią pagalbą, taip pat pagalbą veiklai (regioninę
pagalbą, kurios tikslas sumažinti įmonės einamąsias
išlaidas). Šie regionai sudaro 27,7 % ES 25 gyventojų.
Atsižvelgiant į didžiulį šių regionų
gerovės skirtumą – nuo 32,2 % iki 74,9 % Bendrijos
vidurkio, jie yra suskirstyti į tris kategorijas. Tai reiškia, kad
suteikiant regioninę pagalbą šių regionų didelėms
bendrovėms, didžiausia pagalba sudaro:</p>
<div><table border="1" width="100%">
<colgroup>
      <col width="33.173077%">
      <col width="33.173077%">
      <col width="33.173077%">
</colgroup>
<tr valign="top">
<td width="33.173077%" colspan="1" rowspan="1" valign="top">
<div><b>Regioninis BVP, išreikštas % ES 25 BVP</b></div>
</td>
<td width="33.173077%" colspan="1" rowspan="1" valign="top">
<div><b> % ES 25 gyventojų</b></div>
</td>
<td width="33.173077%" colspan="1" rowspan="1" valign="top">
<div><b>Didžiausia pagalba didelėms bendrovėms</b></div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt; 75 %</div>
</td>
<td width="33.173077%" colspan="1" rowspan="1" valign="top">
<div>14,05 %</div>
</td>
<td width="33.173077%" colspan="1" rowspan="1" valign="top">
<div>30 %</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt; 60 %</div>
</td>
<td width="33.173077%" colspan="1" rowspan="1" valign="top">
<div>6,30 %</div>
</td>
<td width="33.173077%" colspan="1" rowspan="1" valign="top">
<div>40 %</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt; 45 %</div>
</td>
<td width="33.173077%" colspan="1" rowspan="1" valign="top">
<div>7,37 %</div>
</td>
<td width="33.173077%" colspan="1" rowspan="1" valign="top">
<div>50 %</div>
</td>
</tr>
</table></div>
<p>Dėl sunkumų ypatingumo, atokiausieji regionai, nepaisant jų
BVP, yra laikomi esančiais nepalankioje padėtyje pagal 87 straipsnio 3
dalies a punktą.</p>
<p>Vadinamiesiems „statistinio poveikio regionams“, kurių BVP
yra mažesnis kaip 75 % ES 15 BVP, bet didesnis kaip 75 %
ES 25 BVP (3,6 % ES 25 gyventojų), bus suteiktas
„esančių nepalankioje padėtyje“ pereinamojo
laikotarpio statusas ir jie iki 2010 m. gruodžio 31 d. turės
teisę gauti mažiausią pagal EB sutarties 87 straipsnio 3 dalies a
punktą numatytą pagalbą ir 30 % pagalbą didelėms
įmonėms. Padėtis šiuose regionuose bus
peržiūrėta 2010 m. Jei jų padėtis pablogės,
jie ir toliau bus remiami pagal 87 straipsnio 3 dalies a punktą.
Priešingu atveju, nuo 2011 m. sausio 1 d. jie atitiks
reikalavimus pagal 87 straipsnio 3 dalies c punktą gauti 20 %
pagalbą.</p>
<p>Kalbant apie regionus, kurių BVP vidurkis vienam gyventojui yra didesnis
kaip 75 % ES 25 vidurkio, valstybės narės savo
pačių pagal nacionalinę regioninės plėtros
politiką apibrėžtoms teritorijoms pagal 87 straipsnio 3 dalies c
punktą galės skirti mažesnę regioninę pagalbą (nuo
10 % iki 15 %), kuri, siekiant užkirsti kelią
piktnaudžiavimui, priklausys nuo didžiausio gyventojų
skaičiaus ir kai kurių minimalių sąlygų.</p>
<p>Regionams, kurie dėl pagalbos normų sumažinimo nukenčia
labiausiai, iki 2010 m. numatytas pereinamasis laikotarpis, o regionams,
pagal naująsias gaires netenkantiems teisės į pagalbą,
šis laikotarpis numatytas iki 2008 m.</p>
<p>Visose remiamose teritorijose, kur pagalba suteikiama mažoms
įmonėms, pagalbos norma gali būti padidinta 20 %, o kur
pagalba suteikiama vidutinėms įmonėms, pagalbos norma gali
būti padidinta 10 %.</p>
<p>Siekiant remiamose teritorijose skatinti naujų įmonių
kūrimąsi, bus leidžiama teikti naujo pobūdžio
pagalbą, kuri pirmuosius penkerius metus bus teikiama mažoms
įmonėms jų kūrimosi ir plėtros etapais.</p>
<p>Siekiant sustabdyti gyventojų mažėjimą rečiausiai
apgyvendintose teritorijose, bus leidžiama teikti naujo pobūdžio
pagalbą veiklai, o pagalbos veiklai atokiausiuose regionuose teikimo
taisyklės jau supaprastintos.</p>
<p>Naujosiose gairėse taip pat yra keletas kitų pakeitimų,
kuriais paaiškinamos ir supaprastinamos dabartinės taisyklės.
Labai didelių, 50 mln. EUR viršijančių,
investicinių projektų taisyklės pirmą kartą yra
įtrauktos į regioninės pagalbos gaires.<br>Naująsias gaires
galima rasti:<br><a
href="http://ec.europa.eu/competition/state_aid/regional/">http://ec.europa.eu/competition/state_aid/regional/</a></p>
<p><a
href="/rapid/pressReleasesAction.do?reference=MEMO/05/491&format=HTML&aged=0&language=EN&guiLanguage=fr">MEMO/05/491</a></p>
<p><b>Regioninė pagalba pagal gyventojų skaičių
2007–2013 m.</b></p>
<div><table border="1" width="100%">
<colgroup>
      <col width="9.735744%">
      <col width="4.033380%">
      <col width="3.337969%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="2.920723%">
      <col width="3.337969%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="2.920723%">
      <col width="4.033380%">
      <col width="5.006954%">
      <col width="5.702364%">
</colgroup>
<tr valign="top">
<td width="9.735744%" colspan="1" rowspan="1" valign="top">
<div align="center"> %</div>
</td>
<td width="4.033380%" colspan="1" rowspan="1" valign="top">
<div align="center">B</div>
</td>
<td width="3.337969%" colspan="1" rowspan="1" valign="top">
<div align="center">Dk</div>
</td>
<td width="4.033380%" colspan="1" rowspan="1" valign="top">
<div align="center">D</div>
</td>
<td width="4.033380%" colspan="1" rowspan="1" valign="top">
<div align="center">Gr</div>
</td>
<td width="4.033380%" colspan="1" rowspan="1" valign="top">
<div align="center">Esp</div>
</td>
<td width="4.033380%" colspan="1" rowspan="1" valign="top">
<div align="center">F</div>
</td>
<td width="4.033380%" colspan="1" rowspan="1" valign="top">
<div align="center">Irl</div>
</td>
<td width="4.033380%" colspan="1" rowspan="1" valign="top">
<div align="center">I</div>
</td>
<td width="2.920723%" colspan="1" rowspan="1" valign="top">
<div align="center">Lux</div>
</td>
<td width="3.337969%" colspan="1" rowspan="1" valign="top">
<div align="center">Nl</div>
</td>
<td width="4.033380%" colspan="1" rowspan="1" valign="top">
<div align="center">Ös</div>
</td>
<td width="4.033380%" colspan="1" rowspan="1" valign="top">
<div align="center">Port</div>
</td>
<td width="4.033380%" colspan="1" rowspan="1" valign="top">
<div align="center">SF</div>
</td>
<td width="4.033380%" colspan="1" rowspan="1" valign="top">
<div align="center">S</div>
</td>
<td width="4.033380%" colspan="1" rowspan="1" valign="top">
<div align="center">UK</div>
</td>
<td width="4.033380%" colspan="1" rowspan="1" valign="top">
<div align="center">EU-15</div>
</td>
<td width="4.033380%" colspan="1" rowspan="1" valign="top">
<div align="center">Cz</div>
</td>
<td width="4.033380%" colspan="1" rowspan="1" valign="top">
<div align="center">Hu</div>
</td>
<td width="2.920723%" colspan="1" rowspan="1" valign="top">
<div align="center">Cy</div>
</td>
<td width="4.033380%" colspan="1" rowspan="1" valign="top">
<div align="center">Slk</div>
</td>
<td width="5.006954%" colspan="1" rowspan="1" valign="top">
<div align="center">ES 25*</div>
</td>
<td width="5.702364%" colspan="1" rowspan="1" valign="top">
<div align="center">ES 27*</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Nepalankioje padėtyje esantys regionai</div>
<div>(87 straipsnio 3 dalies a punktas)</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>12,5</div>
</td>
<td width="4.033380%" colspan="1" rowspan="1" valign="top">
<div>36,6</div>
</td>
<td width="4.033380%" colspan="1" rowspan="1" valign="top">
<div>36,2</div>
</td>
<td width="4.033380%" colspan="1" rowspan="1" valign="top">
<div>2,9</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>29,2</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>70,1</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>4,0</div>
</td>
<td width="4.033380%" colspan="1" rowspan="1" valign="top">
<div>15</div>
</td>
<td width="4.033380%" colspan="1" rowspan="1" valign="top">
<div>88,6</div>
</td>
<td width="4.033380%" colspan="1" rowspan="1" valign="top">
<div>72,2</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>88,9</div>
</td>
<td width="5.006954%" colspan="1" rowspan="1" valign="top">
<div>27,7</div>
</td>
<td width="5.702364%" colspan="1" rowspan="1" valign="top">
<div>32,2</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Statistinio poveikio teritorijos</div>
</td>
<td width="4.033380%" colspan="1" rowspan="1" valign="top">
<div>12,4</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>6,1</div>
</td>
<td width="4.033380%" colspan="1" rowspan="1" valign="top">
<div>55,5</div>
</td>
<td width="4.033380%" colspan="1" rowspan="1" valign="top">
<div>5,8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>1,0</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>3,4</div>
</td>
<td width="4.033380%" colspan="1" rowspan="1" valign="top">
<div>3,8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0,6</div>
</td>
<td width="4.033380%" colspan="1" rowspan="1" valign="top">
<div>4,3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="5.006954%" colspan="1" rowspan="1" valign="top">
<div>3,6</div>
</td>
<td width="5.702364%" colspan="1" rowspan="1" valign="top">
<div>3,4</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Kitos teritorijos</div>
<div>(87 straipsnio 3 dalies c punktas)</div>
</td>
<td width="4.033380%" colspan="1" rowspan="1" valign="top">
<div>13,5</div>
</td>
<td width="3.337969%" colspan="1" rowspan="1" valign="top">
<div>8,6</div>
</td>
<td width="4.033380%" colspan="1" rowspan="1" valign="top">
<div>11,0</div>
</td>
<td width="4.033380%" colspan="1" rowspan="1" valign="top">
<div>7,9</div>
</td>
<td width="4.033380%" colspan="1" rowspan="1" valign="top">
<div>17,7</div>
</td>
<td width="4.033380%" colspan="1" rowspan="1" valign="top">
<div>15,5</div>
</td>
<td width="4.033380%" colspan="1" rowspan="1" valign="top">
<div>50,0</div>
</td>
<td width="4.033380%" colspan="1" rowspan="1" valign="top">
<div>3,9</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7,5</div>
</td>
<td width="4.033380%" colspan="1" rowspan="1" valign="top">
<div>19,1</div>
</td>
<td width="4.033380%" colspan="1" rowspan="1" valign="top">
<div>2,8</div>
</td>
<td width="4.033380%" colspan="1" rowspan="1" valign="top">
<div>33,0</div>
</td>
<td width="4.033380%" colspan="1" rowspan="1" valign="top">
<div>15,3</div>
</td>
<td width="4.033380%" colspan="1" rowspan="1" valign="top">
<div>19,3</div>
</td>
<td width="4.033380%" colspan="1" rowspan="1" valign="top">
<div>13,3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>27,8</div>
</td>
<td width="2.920723%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="5.006954%" colspan="1" rowspan="1" valign="top">
<div>11,8</div>
</td>
<td width="5.702364%" colspan="1" rowspan="1" valign="top">
<div>10,8</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Iš viso</div>
</td>
<td width="4.033380%" colspan="1" rowspan="1" valign="top">
<div>25,9</div>
</td>
<td width="3.337969%" colspan="1" rowspan="1" valign="top">
<div>8,6</div>
</td>
<td width="4.033380%" colspan="1" rowspan="1" valign="top">
<div>29,6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="4.033380%" colspan="1" rowspan="1" valign="top">
<div>59,6</div>
</td>
<td width="4.033380%" colspan="1" rowspan="1" valign="top">
<div>18,4</div>
</td>
<td width="4.033380%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>34,1</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7,5</div>
</td>
<td width="4.033380%" colspan="1" rowspan="1" valign="top">
<div>22,5</div>
</td>
<td width="4.033380%" colspan="1" rowspan="1" valign="top">
<div>76,7</div>
</td>
<td width="4.033380%" colspan="1" rowspan="1" valign="top">
<div>33,0</div>
</td>
<td width="4.033380%" colspan="1" rowspan="1" valign="top">
<div>15,3</div>
</td>
<td width="4.033380%" colspan="1" rowspan="1" valign="top">
<div>23,9</div>
</td>
<td width="4.033380%" colspan="1" rowspan="1" valign="top">
<div>32,5</div>
</td>
<td width="4.033380%" colspan="1" rowspan="1" valign="top">
<div>88,6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="2.920723%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>88,9</div>
</td>
<td width="5.006954%" colspan="1" rowspan="1" valign="top">
<div>43,1</div>
</td>
<td width="5.702364%" colspan="1" rowspan="1" valign="top">
<div>46,4</div>
</td>
</tr>
</table></div>
<p>*	Pastaba: pagal EB Sutarties 87 straipsnio 3 dalies a punktą Estijos,
Latvijos, Lietuvos, Maltos, Lenkijos ir Slovėnijos remiamos teritorijos
apima 100 % šių šalių teritorijos ir šios
šalys nėra įtrauktos į lentelę, bet įtrauktos
į ES 25 sumą. Pagal EB Sutarties 87 straipsnio 3 dalies a
punktą Bulgarijos ir Rumunijos remiamos teritorijos taip pat apima
100 % šių šalių teritorijos ir yra įtrauktos
į ES 27 sumas.</p>
<hr><p><sup><b><a name="fn1" href="#fnB1">[1]</a></b></sup> 	87 straipsnio 3 dalies
a punkte numatoma, kad „pagalba, skirta regionų, kuriuose yra
neįprastai žemas gyvenimo lygis arba didelis nedarbas, ekonominei
plėtrai skatinti“, gali būti laikoma
neprieštaraujančia bendrajai rinkai.</p>
<p><sup><b><a name="fn2" href="#fnB2">[2]</a></b></sup> 	87 straipsnio 3 dalies
c punkte numatoma, kad „pagalba, skirta tam tikros ekonominės veiklos
rūšių arba tam tikrų ekonomikos sričių
plėtrai skatinti, jei ji netrikdo prekybos sąlygų taip, kad
prieštarautų bendram interesui“, gali būti laikoma
neprieštaraujančia bendrajai rinkai.</p>


