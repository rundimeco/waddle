<H3>
<P><B>Komissio ja Euroopan avaruusj</B><B>ärjest</B><B>ö ehdottavat avaruusalan </B><B>'yhteisyrityst</B><B>ä</B><B>'</B></H3>
<P><I><B>Komissio ja Euroopan avaruusj</B></I><I><B>ärjest</B></I><I><B>ö (ESA) ovat ensi kertaa kehitt</B></I><I><B>äm</B></I><I><B>äss</B></I><I><B>ä yhteist</B></I><I><B>ä l</B></I><I><B>ähestymistapaa Euroopan avaruusalan toimintaan. "J</B></I><I><B>äsenvaltiot ovat pitk</B></I><I><B>ä</B></I><I><B>än tehneet yhteisty</B></I><I><B>öt</B></I><I><B>ä ESAn puitteissa, ja sen ansiosta Euroopan avaruusalan valmiudet ovat maailman huippuluokkaa," totesi tutkimuksesta vastaava komissaari Philippe Busquin. "Meid</B></I><I><B>än on kuitenkin hy</B></I><I><B>ödynnett</B></I><I><B>äv</B></I><I><B>ä vahvuuksiamme paremmin, jotta voimme vastata markkinoiden tarpeisiin ja tukea yhteis</B></I><I><B>ön politiikkojen tavoitteita muun muassa ymp</B></I><I><B>ärist</B></I><I><B>ö-, maatalous-, ulkopolitiikka- ja turvallisuusasioissa," sanoi Busquin ja jatkoi: "Komissio laati t</B></I><I><B>äm</B></I><I><B>än tiedonannon yhdess</B></I><I><B>ä ESAn kanssa, ja er</B></I><I><B>äs sen tavoitteista on m</B></I><I><B>ä</B></I><I><B>äritell</B></I><I><B>ä EU:lle rooli avaruusalalla ja antaa avaruusalalle poliittinen ja yhteis</B></I><I><B>ön laajuinen ulottuvuus."</B></I>
<P>Jotkin yhteiskuntamme sektorit ovat tulleet - joskus tiedostamattaan - erittäin riippuvaisiksi satelliittien ja avaruusteknologian käytöstä esimerkiksi tietoliikennepalveluissa. Satelliiteille ja erityisesti tuotantoketjun loppupään palveluille ja käyttäjälaitteille on tullut uusia markkinoita. Avaruuden kautta saatava tieto on merkittävä menestyksen osatekijä maailmanlaajuisessa tietotaloudessa.
<P>Lisäksi satelliitit tarjoavat runsaasti mahdollisuuksia kehittää välineitä, jotka helpottavat yhteisön politiikkojen toteuttamista. Valmiudet kehittää ja hallita avaruudessa olevia infrastruktuureja itsenäisesti ja kilpailukykyisesti sekä kerätä ja käyttää infrastruktuurien kautta saatavaa tietoa ovat yhä tärkeämpi voimavara laajentuvalle ja yhdentyvälle Euroopalle, jonka maailmanlaajuinen painoarvo on entistä suurempi.
<P>Komission ja ESAn yhteisen tiedonannon <I>Euroopan avaruusstrategian uusi vaihe</I> tavoitteena on kehittää edelleen yhtenäistä eurooppalaista avaruusstrategiaa. Strategia rakentuu seuraavien kolmen peruspilarin varaan: avaruusalan toiminnan perustan vahvistaminen siten, että Eurooppa voi edelleen hyödyntää avaruutta itsenäisesti ja kohtuuhintaan; tieteellisen tiedon lisääminen ja avaruusalan välineiden hyödyntäminen markkinoiden ja yhteiskunnan hyväksi
<P>Komission tehtävänä on määrittää avaruustoiminnalle oikeanlaiset poliittiset ja sääntelyyn liittyvät edellytykset, käynnistää yhteisiä tutkimus- ja kehitystoimia eurooppalaisen tutkimusalueen tavoitteiden mukaisesti ja saattaa kaikki alan toimijat yhteistyöhön yhteisten poliittisten tavoitteiden hyväksi ja koko Euroopalle tärkeiden hankkeiden toteuttamiseksi. Käyttäjien tarpeisiin perustuva ja politiikkalähtöinen lähestymistapa ilmenee konkreettisesti kahdessa yhteisön aloitteessa. Toinen niistä on siviilikäyttöön tarkoitetun satelliittinavigointi- ja paikannusjärjestelmän (Galileo) kehittäminen ja toinen on aloite, jossa on tarkoitus muodostaa aikanaan Euroopassa yhtenäinen valmius ympäristön ja turvallisuuden maailmanlaajuista valvontaa (GMES) varten.
<P>Tällaisten aloitteiden onnistuminen riippuu Euroopan komission ja ESAn toimivasta yhteistyöstä. Komissio ja ESA aikovat perustaa yhteisen työryhmän, jonka tehtävänä on määrittää niiden väliset yhteistyöjärjestelyt, kehittää avaruusstrategiaa edelleen ja ehdottaa EU:n ja ESAn jäsenvaltioiden yhteistä mekanismia, jonka avulla avaruusalan kehitystä voitaisiin tarkastella säännöllisesti. Työryhmän on määrä julkistaa työnsä tulokset vuoden 2001 joulukuuhun mennessä.
<P>"Tässä tiedonannossa ehdotettu lähestymistapa noudattelee kaikilta osin eurooppalaisen tutkimusalueen tavoitteita," komissaari Busquin sanoi. "Lähestymistavan avulla pitäisi olla mahdollista saada jäsenvaltiot ja yksityinen sektori tekemään johdonmukaisia investointeja Euroopan avaruusalan valmiuksien tutkimukseen ja kehittämiseen. EU:n ja ESAn neuvostoilta odotetaan lähestymistavan hyväksymistä kuluvan vuoden loppuun mennessä, mikä antaa avaruusstrategian uudelle, lupaavalle vaiheelle tarvittavan poliittisen perustan."
<P>Satelliitteihin, laukaisupalveluihin ja näistä johdettuihin palveluihin liittyvien markkinoiden liikevaihdon arvioidaan vuonna 2002 olevan 60100 miljardia euroa satelliittiteleviestinnän, 510 miljardia satelliittinavigointivastaanottimien ja paikannuspalvelujen osalta, 2 miljardia kaupallisten laukaisupalvelujen ja 0,52 miljardia euroa satelliittikuvien osalta. Koko Euroopan avaruusteollisuuden vuotuinen kokonaisliikevaihto on noin 6 miljardia euroa, ja ala tarjoaa suoraan 40 000 korkeaa ammattitaitoa vaativaa työpaikkaa Euroopassa.
<P>Huom. ESAn jäsenvaltioita ovat kaikki EU:n jäsenvaltiot, lukuun ottamatta Kreikkaa ja Luxemburgia, sekä Sveitsi ja Norja. ESA on tehnyt yhteistyösopimuksia Tšekin, Unkarin, Puolan ja Romanian kanssa.
