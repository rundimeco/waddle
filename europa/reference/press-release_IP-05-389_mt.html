<h1>
<a name="Heading5"></a><b>Proposti ġodda għat-tkabbir
ekonomiku u l-impjiegi taħt il-Qafas Finanzjarju
2007-2013</b></h1>
<p><b><i>Illum il-Kummissjoni Ewropea adottat l-aħħar pakkett
ta’ proposti dettaljati marbuta mal-Qafas Finanzjarju li jmiss
għall-2007-2013. Il-proposti joħorġu biċ-ċar
il-prijoritajiet ta' l-Unjoni fuq għadd ta' oqsma vitali
bħar-riċerka - għat-tisħiħ tal-kompetittività ta'
l-Unjoni - iċ-ċittadinanza, il-libertà, is-sigurtà u
l-ġustizzja u l-ħarsien tas-saħħa u tal-konsumatur –
sabiex l-Unjoni Ewropea issir post fejn wieħed jgħix
b’moħħu aktar mistrieħ – u riforma sabiex
jintlaħaq sajd sostenibbli. Il-pakkett mistenni jiswa madwar €93
biljun u diġà ġie nkluż fil-proposta għall-Qafas
Finanzjarju l-ġdid adottat mill-Kummissjoni s-sena l-oħra. Il-limitu
tal-qliegħ kurrenti għalhekk mhux se jintmiss. Il-pakkett ikompli
mal-proposti li saru f’Lulju u Settembru 2004 u huwa l-aħħar
wieħed mitlub mill-Kunsill u mill-Parlament Ewropew sabiex ikun
jista’ jintlaħaq ftehim dwar il-Qafas Finanzjarju li
jmiss.</i></b></p>
<p>Il-President tal-Kummissjoni José Manuel Barroso qal:
“Il-biċċiet kollha issa daħlu f’posthom.
Il-proġett tal-Kummissjoni għall-investiment fil-ġejjieni ta'
l-Ewropa issa tlesta. Il-baġit sħiħ, li issa jinsab kollu kemm hu
fuq il-mejda, huwa finanzjarjament sod, koerenti u kredibbli.
L-għażliet tagħna dwar il-baġit ittieħdu skond
il-prijoritajiet tal-politika mwaqqfa mill-Gvernijiet ta’ l-UE
għall-Unjoni mkabbra tal-25. Il-messaġġ tiegħi illum huwa li
l-Ewropa għandu jkollha l-mezzi biex tilħaq l-ambizzjonijiet
tagħha. Jiena nemmen li għandna l-bilanċ it-tajjeb biex
nagħmlu dan. Dawn il-pjanijiet għandhom iwittu t-triq għal ftehim
dwar il-pakkett tal-baġit ta’ l-UE f’Ġunju li
ġej.” </p>
<p>Il-Kummissarju Dalia Grybauskaité, responsabbli mill-Ipprogrammar
Finanzjarju u l-Baġit, żiedet tgħid: “Il-proposti tal-lum
jirriflettu b’mod ċar bidla lejn it-tkabbir ekonomiku u l-impjiegi
b’iffukar fuq attivitajiet ibbażati fuq l-għarfien bħalma
huma r-riċerka u l-innovazzjoni. Il-proposti joffru valur miżjud reali
għaċ-ċittadini ta’ l-UE u jagħmlu użu tajjeb
mill-flus tat-taxxi ta’ l-Ewropej. Jekk jintlaħaq ftehim bejn
il-Kunsill u l-Parlament dwar il-Qafas Finanzjarju li ġej
f’Ġunju, l-Unjoni Ewropea tkun tista’ tibda twettaq il-politika
ġdida tagħha lejn iċ-ċittadini fil-ħin.”</p>
<p>Il-proposti adottati llum mill-Kummissjoni jiffukaw fuq tlieta
mill-ħames gruppi ta’ attivitajiet ewlenin, dawk l-hekk imsejħa
titoli, tal-Qafas Finanzjarju l-ġdid; il-Kompetittività
għat-tkabbir ekonomiku u l-impjiegi, iċ-Ċittadinanza,
il-libertà, is-sigurtà u l-ġustizzja, u l-Preservazzjoni u
l-immaniġġjar tar-riżorsi naturali.</p>
<p><b>Il-Kompetittività għat-tkabbir ekonomiku u l-impjiegi</b></p>
<p>Il-kontribuzzjoni ta’ l-Unjoni għall-kompetittività
għat-tkabbir ekonomiku u l-impjiegi għandha tikseb aktar
viżibbiltà. Għal dan il-għan il-Kummissjoni qed tipproponi
li tikkumplimenta l-programmi proposti s-sena l-oħra, inkluż
il-programm ta’ tagħlim tul il-ħajja u r-reġim il-ġdid
għall-koeżjoni, bis-<b>7 Programm ta’ Qafas
għar-Riċerka</b> u l-<b>Programm ta’ Qafas
għall-Kompetittività u l-Innovazzjoni</b> (CIP)</p>
<p><b>Programmi ta’ qafas ġodda għar-Riċerka</b></p>
<p>Il-proposta għall-Programm ta’ Qafas li jmiss
għar-Riċerka u l-Iżvilupp tat-Teknoloġija tkompli mill-qrib
ħafna mal-programm li għaddej bħalissa, iżda fl-istess waqt
tipprovdi wkoll imbuttatura ‘l quddiem ġdida biex jintlaħqu
l-għanijiet ta’ l-UE. Il-Programm ta’ Qafas se jkun
magħmul minn erba’ programmi speċifiċi:</p>
<ul>
<li>Il-<b>Programm ta’ Kooperazzjoni</b> se jnibbet kollaborazzjoni bejn
l-industrija u d-dinja akkademika madwar l-Ewropa kollha sabiex din ta'
l-aħħar tkun fuq quddiem nett fl-oqsma ewlenin
tat-teknoloġija.</li>
<li>Il-<b>Programm ta’ l-Ideat, </b>implimentat mill-Kunsill Ewropew dwar
ir-Riċerka, se jappoġġja r-riċerka tal-fruntiera u jkun
ibbażat biss fuq il-kriterju ta’ l-eċċellenza xjentifika.
</li>
<li>Il-<b>Programm tan-Nies</b> se jagħti appoġġ sinifikanti
għall-mobbiltà u għall-iżvilupp tal-karriera
tar-riċerkaturi, kemm minn ġewwa kif ukoll minn barra l-Ewropa.</li>
<li> Il-<b>Programm dwar il-Kapaċitajiet</b> se jgħin l-iżvilupp
tal-kapaċitajiet li l-Ewropa teħtieġ biex tkun ekonomija
bbażata fuq l-għarfien li tagħti l-frott, u se jinkludi
għall-ewwel darba għajnuna għall-faċilitajiet kbar ta'
riċerka fuq livell Ewropew. Il-programm se jsir aktar attraenti u
eħfef għal min jieħu sehem fih permezz ta’ użu
flessibbli ta’ l-għoti tal-fondi u s-semplifikazzjoni
deċiża tal-proċeduri u
l-amministrazzjoni.</li></ul><p>Il-baġit totali propost
għar-riċerka għall-perjodu 2007-2013 huwa ta’ €67.8
biljuni.</p>
<p><b>Strument waħdieni għall-Kompetittività u
l-Innovazzjoni</b></p>
<p>Biex jiġi semplifikat l-aċċess għall-appoġġ
xieraq għall-intrapriżi żgħar u ta’ daqs medju (SMEs),
il-Kummissjoni pproponiet li jiġi stabbilit <b>Programm ta’ Qafas
dwar il-Kompetittività u l-Innovazzjoni</b> (CIP). Is-CIP se jkun strument
Ewropew waħdieni maħluq bħala tweġiba komprensiva
għall-appell għal għodda akbar, aktar sempliċi, aktar
viżibbli u immirati favur l-intrapriżi. Billi jibni fuq
is-suċċess ta’ l-attivitajiet li għaddejjin diġà,
is-CIP se jgħin biex tiġi żviluppata l-kapaċità
ta’ l-intrapriżi u l-industrija li tikber u tiġġedded,
billi jiżdied l-użu tat-Teknoloġiji tal-Komunikazzjoni u
ta’ l-Informatika (ICT), tat-teknoloġiji ta’ l-ambjent u
ta’ sorsi ta’ enerġija effiċjenti u li jistgħu
jerġgħu jintużaw. </p>
<p>Il-baġit propost għas-CIP huwa ta’ €3.7 biljuni.</p>
<p><b>Appoġġ ġdid għat-Teknoloġiji tal-Komunikazzjoni u
ta’ l-Informazzjoni</b></p>
<p>Il-<b>prijorità tas-Soċjetà ta’ l-Informazzjoni
</b>l-ġdida, li tifforma parti mis-7 Programm ta’ Qafas ta’
Riċerka, se tinkoraġġixxi r-riċerka f’oqsma li
għadhom qed jiżviluppaw li huma ta’ importanza strateġika
għall-ġejjieni, u se tgħin biex jingħelbu l-ostakli li qed
ixekklu l-implimentazzjoni rapida u l-użu ta’ l-ICT. </p>
<p>Il-<b>Programm ta’ Appoġġ għall-ITC</b> il-ġdid, li
huwa wieħed mill-programmi speċifiċi tal-Programm ta’ Qafas
għall-Kompetittività u l-Innovazzjoni, se jgħin lil
applikazzjonijiet ta’ l-ICT li għandhom potenzjal jirnexxu,
b’mod partikolari b’appoġġ għall-ittestjar u
l-użu ta’ soluzzjonijiet għal problemi
bħall-interoperabbiltà, il-ġestjoni ta’ l-identità u
s-sigurtà. Dawn il-problemi komuni jistgħu jiġu indirizzati,
b’iffrankar tal-flus, fuq livell Ewropew.</p>
<p>Dawn iż-żewg programmi t-tnejn jiffurmaw parti minn inizjattiva
ta’ strateġija koordinata ġdida imsejħa i2010 –
is-Soċjetà ta’ l-Informatika 2010 – li għandha
titħabbar mill-Kummissjoni f’Mejju. L-istrateġija l-ġdida
i2010 se tindirizza l-għanijiet politiċi biex tinkiseb ekonomija
ta’ l-informazzjoni konverġenti kompetittiva fl-Ewropa, żieda
sinifikanti fl-investiment Ewropew fir-riċerka u l-innovazzjoni ta’
l-ICT u livell għoli ħafna ta’ aċċessibilità
għas-soċjetà ta’ l-Informazzjoni. </p>
<p><b>Kooperazzjoni mtejba fil-ġlieda kontra l-frodi</b></p>
<p>Il-Kummissjoni qed tipproponi wkoll li l-<b>Programmi Fiscalis 2007 </b>u
<b>Dwana 2007 </b>eżistenti jiġu mġedda sa l-2013. Dawn qed
itejbu l-kooperazzjoni kontra l-frodi bejn l-amministrazzjonijiet dwar id-dwana
u t-taxxa u qed jistabbilixxu netwerks trans-Ewropej kompjuterizzati
għad-dwana u għal għanijiet ta’ kontroll ta’
tassazzjoni.  Il-programmi għandhom ikomplu sabiex jitħares
id-dħul ta’ l-UE u ta’ l-Istati Membri, jitħarsu
l-fruntieri ta’ barra ta’ l-UE u jiġu żgurati
s-sigurtà taċ-ċittadini u l-kompetittività tal-kummerċ
Ewropew. </p>
<p>Il-baġit propost għall-programmi, imqassam fuq sitt snin, huwa
ta’ €522 miljun.</p>
<p><b>Tliet programmi ġodda għat-twettiq tal-valuri bażiċi
Ewropej</b></p>
<p>Il-libertà, is-sigurtà u l-ġustizzja huma l-valuri
bażiċi li jiffurmaw l-elementi ċentrali tal-mudell
tas-soċjetà Ewropew. Huwa rikonoxxut b’mod ċar illi
l-isfidi li qed jippreżentaw l-immigrazzjoni, il-kenn, u l-ġlieda
kontra l-kriminalità u t-terroriżmu ma jistgħux jibqgħu
jintlaqgħu b’miżuri meħuda fuq livell nazzjonali biss. Hija
azzjoni fuq livell Ewropew li tista’ tagħmel id-differenza u li
tista’ tiffaċilita l-ħajja ta’ kuljum fi ħdan
il-familja u l-intrapriżi.</p>
<p>L-istrateġija tal-Kummissjoni biex tilħaq l-għanijiet
tagħha huwa bbażat fuq tliet programmi ta’ qafas li se
jieħdu post għadd ta’ strumenti li qed tmexxi l-Kummissjoni
bħalissa f’dan il-qasam.</p>
<p>L-UE imkabbra għandha l-għan li tagħti sustanza reali
lill-kunċett ta' solidarjetà għall-iżvilupp ta’
politika komuni dwar l-iċċekkjar fil-fruntieri, il-kenn u
l-immigrazzjoni. Il-programm ta’ qafas dwar is-<b>Solidarjetà u
l-immaniġġjar tal-flussi ta’ migrazzjoni</b> jagħti
appoġġ għal azzjonijiet nazzjonali bħalma huma:</p>
<ul>
<li>it-titjib ta’ l-effiċjenza fil-kontrolli tal-fruntieri esterni
ta' l-UE, filwaqt li jiġi żgurat li meta vjaġġaturi bona
fide jkunu qed jaqsmu l-fruntieri dan isir bla problemi. </li>
<li>l-iffinanzjar ta’ korsijiet ta’ orjentazzjoni, taħriġ
interkulturali u manwali ta’ għajnuna għal nies ġodda u
għall-gvernijiet (lokali) u l-iffaċilitar tal-proċess ta’
integrazzjoni.</li>
<li>il-ħolqien ta’ kundizzjonijiet adegwati biex jintlaqgħu
persuni li jkunu qed jitolbu protezzjoni internazzjonali fl-UE kif ukoll
eżaminar ġust u effiċjenti tat-talba tagħhom
għall-kenn.</li>
<li>l-għoti ta’ pariri għal dawk li ma kisbux kenn u
għall-immigranti illegali sabiex dawn imorru lura lejn pajjiżhom
bid-dinjità.</li></ul><p>It-terroriżmu u l-kriminalità
organizzata qed joperaw dejjem aktar fuq livell trans-nazzjonali. Għalkemm
leġiżlazzjoni komuni hija pass importanti lejn metodu komuni, dan
xorta waħda mhuwiex biżżejjed. Kooperazzjoni u koordinazzjoni
mill-qrib bejn is-servizzi ta’ l-infurzar tal-liġi ta’ l-Istati
Membri kollha hija indispensabbli għall-ħarsien
taċ-ċittadini.</p>
<p>Il-programm ta’ qafas propost dwar is-<b>Sigurtà u l-Ħarsien
tal-Libertajiet </b>għandu l-għanijiet ewlenin li ġejjin:</p>
<ul>
<li>Il-promozzjoni u l-iżvilupp tal-prevenzjoni u l-ġlieda kontra
l-kriminalità, b'enfasi fuq il-kriminalità organizzata u
kriminalità oħra, b'mod partikolari t-terroriżmu, t-traffikar
tal-persuni u reati kontri t-tfal, drogi illegali u t-traffikar ta' l-armi,
il-korruzzjoni u l-frodi.</li>
<li>Il-ħarsien taċ-ċittadini, tal-libertajiet tagħhom u
tas-soċjetà kontra attakki terroristiċi, u
għall-ħarsien ta’ l-UE permezz tal-promozzjoni u l-iżvilupp
tal-prevenzjoni, iż-żamma ta’ stat ta’ preparazzjoni
għal, u l-immaniġġjar tal-konsegwenzi, ta’ attakki
terroristiċi.</li></ul><p>Sabiex il-kunċett ta’
ċittadinanza Ewropea jseħħ tassew il-Kummissjoni tipproponi li
tistabbilixxi l-programm ta’ qafas tad-<b>Drittijiet Fundamentali u
l-Ġustizzja</b>. L-integrazzjoni tal-Karta tad-Drittijiet Fundamentali
fit-Trattat Kostituzzjonali jimplika li l-Unjoni għandha obbligu legali
mhux biss biex li tiżgura li d-drittijiet fundamentali jiġu rispettati
iżda wkoll biex jiġu promossi b’mod attiv. Id-dritt
għall-integrazzjoni fiżika għandu jiġi żgurat ukoll,
permezz tal-ġlieda kontra l-vjolenza, u l-informazzjoni dwar, u
l-prevenzjoni ta’ l-użu tad-droga huma azzjonijiet importanti biex
tiġi żgurata s-saħħa pubblika.</p>
<p>Il-programm se jgħin ukoll azzjonijiet li fuq livell nazzjonali jkunu
inqas effettivi bħalma huma l-kooperazzjoni ġudizzjarja fi
kwistjonijiet ċivili u kriminali, li jagħti ċ-ċans lil
individwi u negozji jsegwu l-interessi ċivili u kummerċjali
tagħhom fi Stati Membri oħra, u se jiżgura li ma jkunx hemm
żoni franki għall-krimini u l-kriminali.</p>
<p>Il-baġit propost għall-ġustizzja, is-sigurtà u
l-libertà huwa ta’ €8.3 biljuni.</p>
<p><b>Ċittadini għall-Ewropa</b></p>
<p>It-tnaqqis tad-distanzi bejn iċ-ċittadini u l-istituzzjonijiet
Ewropej huwa għan importanti ieħor. L-għan tal-programm
<b>Ċittadini għall-Ewropa</b> huwa li titħajjar aktar
parteċipazzjoni miċ-ċittadini fil-bini ta’ l-Ewropa. Dan se
jrawwem kooperazzjoni bejn iċ-ċittadini u l-organizzazzjonijiet minn
pajjiżi differenti li se jiltaqgħu biex jiżviluppaw l-ideat
tagħhom stess, u jaġixxu flimkien f’ambjent Ewropew.
Komprensjoni reċiproka, solidarjetà u s-sentiment ta’
appartenenza għall-Ewropa huma l-għodda biex jiġu involuti
ċ-ċittadini.</p>
<p>Il-baġit propost għall-program huwa stmat għal €207
miljuni u huwa parti minn baġit ta’ €2.5 biljuni
għall-kultura, iż-żgħażagħ, il-mezzi ta’
komunikazzjoni u ċ-ċittadinanza.</p>
<p><b>Ħarsien aħjar tas-Saħħa u tal-Konsumatur</b></p>
<p>Il-<b>Programm dwar il-Ħarsien tas-Saħħa u tal-Konsumatur
</b>il-ġdid għandu l-għan li jtejjeb il-ħajja
taċ-ċittadini ta’ l-UE. Il-programm jinkludi pjanijiet għal
investimenti strateġiċi biex jissaħħu d-difiżi
ta’ l-Ewropa kontra epidemiji, fondi għall-appoġġ
tal-kooperazzjoni bejn is-sistemi tas-saħħa ta’ l-Istati Membri
u l-appoġġ għat-tisħiħ tal-ħarsien tal-konsumatur
madwar l-UE.</p>
<p>Il-programm jista’ jipprovdi fondi għal:</p>
<ul>
<li>it-tisħiħ tas-sistema Ewropea ta’ sorveljanza u avżar
minn kmieni kontra mard infettiv,</li>
<li>għajnuna għal ċentri finanzjarji ta’
eċċellenza dwar kwistjonijiet ċentrali tas-sistema
tas-saħħa,</li>
<li>appoġġ għall-kooperazzjoni bejn l-awtoritajiet dwar
il-ħarsien tal-konsumatur ta’ l-Istati Membri sabiex prodotti
perikolużi jinżammu barra mis-suq intern ta’ l-UE</li>
<li>kampanji ta’ informazzjoni biex jgħinu jiġu indirizzati
l-problemi tas-saħħa ewlenin li qed tħabbat wiċċha
magħhom l-UE,</li>
<li>attivitajiet ta’ informazzjoni biex iċ-ċittadini jiġu
mgħarrfa bid-drittijiet tagħhom taħt il-liġi Ewropea
tal-konsumatur u dak li huma ntitolati għalih taħt is-sistema
tas-saħħa tagħhom meta jkunu qed iżuru Stat Membru
ieħor.</li></ul><p>Il-baġit propost għall-ħarsien
tas-saħħa u tal-konsumatur huwa ta’ €1.8 biljuni.</p>
<p><b>Rispons mgħaġġel għal sitwazzjonijiet ta’
emerġenza</b></p>
<p>Il-Kummissjoni qed tipproponi wkoll żewġ strumenti biex jipprovdu
rispons mgħaġġel għal sitwazzjonijiet ta’
emerġenza fl-Unjoni; <b>Fond ta’ Solidarjetà</b> ġdid u
<b>Strument ta’ Rispons Mgħaġġel u ta’
Preparazzjoni</b>.</p>
<p>Il-Fond ta’ Solidarjetà huwa mudellat fuq il-Fond ta’
Solidarjetà ta’ l-Unjoni Ewropea kurrenti filwaqt li twessgħet
il-firxa tiegħu u ttejjeb il-mod kif jaħdem. Mhux se jinkludi biss
sitwazzjonijiet ta’ kriżi kbar ikkawżati minn diżastri
naturali – bħal qabel – iżda se jinkludi wkoll
diżastri industrijali/teknoloġiċi, emerġenzi ta’
saħħa pubblika u atti ta’ terroriżmu.</p>
<p>L-Istrument għal Rispons Mgħaġġel u ta’
Preparazzjoni ġdid se jiżgura li tinbena kapaċità aħjar
għal reazzjoni rapida, biex b’hekk l-Unjoni Ewropea tkun tista’
turi s-solidarjetà tagħha mal-vittmi tad-diżastri. </p>
<p>Il-Fond ta’ Solidarjetà jintuża bħala riżerva li
tiġi attivata meta jseħħ diżastru kbir. Il-baġit
propost għall-perjodu 2007-2013 huwa ta’ €6.2 biljuni.
L-Istrument għal Rispons Mgħaġġel u ta’ Preparazzjoni
se jingħata sa mhux aktar minn €138 miljuni f’fondi
għall-perjodu kollu.</p>
<p><b>Riforma għal Sajd Sostenibbli</b></p>
<p>Il-Kummissjoni tal-lum tgħaqqad il-partijiet varji tal-Politika Komuni
għas-Sajd (CFP) f’qafas wieħed. Dan l-approċċ
semplifikat se jipprovdi aktar trasparenza u juri l-impenn ta’ l-Unjoni
għall-implimentazzjoni tar-riforma tas-CFP. Għajnuna ta’ l-UE
għall-qasam tas-sajd u r-reġjuni ta’ max-xtut se tingħata
taħt il-Fond Ewropew għas-Sajd, propost f’Lulju li għadda.
</p>
<p>Ir-riforma timmira li tilħaq sajd sostenibbli permezz ta’
approċċ għat-tul lejn l-immaniġġjar tas-sajd, sabiex
jintlaħaq bilanċ aħjar u li jdum bejn is-sajd u r-riżorsi
tal-baħar, billi jiġu nvoluti dawk li għandhom interess fil-qasam
fil-proċess tas-CFP, billi r-regoli ta’ infurzar dwar is-sajd jsiru
aktar effettivi u uniformi u billi jiġu miġġielda attivitajiet
ta’ sajd illegali fl-ilmijiet ta’ l-UE u lil hinn minnhom. </p>
<p>Il-baġit propost huwa ta’ €2.6 biljuni, li huwa parti
mill-baġit ta’ €7.6 biljuni għas-sajd
Ewropew.<br>Għal aktar tagħrif: <a
href="http://ec.europa.eu/financial_perspective">http://ec.europa.eu/financial_perspective</a><br>Għażla
ta’ filmati jinkiseb mill-EbS: <a
href="http://ec.europa.eu/avservices">http://ec.europa.eu/avservices/</a><br></p>
<p><b><i>Ħarsa lejn il-proposta għall-Qafas Finanzjarju
2007-2013</i></b><br></p>
<div><table border="1" width="100%">
<colgroup>
      <col width="28.009259%">
      <col width="17.361111%">
      <col width="16.435185%">
      <col width="18.750000%">
      <col width="1.620370%">
      <col width="17.129630%">
</colgroup>
<tr valign="top">
<td width="100.000000%" colspan="6" rowspan="1" valign="top">
<div><b><i>Kompetittività għat-tkabbir ekonomiku u l-impjiegi </i></b>
<i>Impenji bil-prezzijiet ta’ l-2004</i></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Attività</div>
</td>
<td width="17.361111%" colspan="1" rowspan="1" valign="top">
<div align="center">Total għall-</div>
<div align="center">2007-2013</div>
<div align="center">f’biljuni ta’ €</div>
</td>
<td width="16.435185%" colspan="1" rowspan="1" valign="top">
<div align="center">Proporzjon tat-total f’% għall-2007-2013</div>
</td>
<td width="18.750000%" colspan="1" rowspan="1" valign="top">
<div align="center">Proporzjon ta’ din l-intestatura f’%</div>
</td>
<td width="18.750000%" colspan="2" rowspan="1" valign="top">
<div align="center">Bidliet għall-</div>
<div align="center">2006-2013 f’%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Riċerka</div>
<div>Trasport u enerġija</div>
<div>Edukazzjoni u taħriġ</div>
<div>Politika Soċjali (Progress)</div>
<div>Kompetittività u Innovazzjoni</div>
<div>Dwana u FISCALIS</div>
<div>Tkabbir ekonomiku u Fond ta’ aġġustament</div>
<div>Oħrajn (inkl. azzjonijiet oħra, amministrazzjoni u
marġini)</div>
</td>
<td width="17.361111%" colspan="1" rowspan="1" valign="top">
<div align="center">67.8*</div>
<div align="center">20.7</div>
<div align="center">12.0</div>
<div align="center">0.6</div>
<div align="center">3.7*</div>
<div align="center">0.5*</div>
<div align="center">7.0</div>
<div align="center">20.4</div>
</td>
<td width="16.435185%" colspan="1" rowspan="1" valign="top">
<div align="center">6.6%</div>
<div align="center">2%</div>
<div align="center">1.2%</div>
<div align="center">0.05%</div>
<div align="center">0.4%</div>
<div align="center">0.1%</div>
<div align="center">0.7%</div>
<div align="center">2.0%</div>
</td>
<td width="18.750000%" colspan="1" rowspan="1" valign="top">
<div align="center">51.1%</div>
<div align="center">15.6%</div>
<div align="center">9.0%</div>
<div align="center">0.4%</div>
<div align="center">2.8%</div>
<div align="center">0.4%</div>
<div align="center">5.3%</div>
<div align="center">5.4%</div>
</td>
<td width="18.750000%" colspan="2" rowspan="1" valign="top">
<div align="center">166%</div>
<div align="center">367%</div>
<div align="center">268%</div>
<div align="center">3%</div>
<div align="center">92%</div>
<div align="center">32%</div>
<div align="center">new</div>
<div align="center">131%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Total</b></div>
</td>
<td width="17.361111%" colspan="1" rowspan="1" valign="top">
<div align="center"><b>132.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>13.0%</b></div>
</td>
<td width="18.750000%" colspan="1" rowspan="1" valign="top">
<div align="center"><b>100.0%</b></div>
</td>
<td width="18.750000%" colspan="2" rowspan="1" valign="top">
<div align="center"><b>194%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Il-Koeżjoni għat-tkabbir ekonomiku u
l-impjiegi</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Il-promozzjoni tal-konverġenza</div>
<div>Kompetittività reġjonali</div>
<div>Kooperazzjoni territorjali</div>
<div>Oħrajn (inkl. amministrazzjoni u marġini)</div>
</td>
<td width="17.361111%" colspan="1" rowspan="1" valign="top">
<div align="center">264.0</div>
<div align="center">57.9</div>
<div align="center">14.3</div>
<div align="center">2.5</div>
</td>
<td width="16.435185%" colspan="1" rowspan="1" valign="top">
<div align="center">25.8%</div>
<div align="center">5.7%</div>
<div align="center">1.4%</div>
<div align="center">0.2%</div>
</td>
<td width="20.601852%" colspan="2" rowspan="1" valign="top">
<div align="center">78.0%</div>
<div align="center">17.1%</div>
<div align="center">4.2%</div>
<div align="center">0.7%</div>
</td>
<td width="17.129630%" colspan="1" rowspan="1" valign="top">
<div align="center">40%</div>
<div align="center">6%</div>
<div align="center">14%</div>
<div align="center">63%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Total</b></div>
</td>
<td width="17.361111%" colspan="1" rowspan="1" valign="top">
<div align="center"><b>338.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>33.1%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>33%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Preservazzjoni u immaniġġjar ta’ riżorsi
naturali</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Agrikoltura (Miżuri tas-suq tal-PAK u għajnuna diretta)</div>
<div>Żvilupp rurali</div>
<div>Ħarsien ta’ l-ambjent</div>
<div>Fond għas-Sajd</div>
<div>Oħrajn (inkl. azzjonijiet oħra, amministrazzjoni u
marġini)</div>
</td>
<td width="17.361111%" colspan="1" rowspan="1" valign="top">
<div align="center">301.1</div>
<div align="center"></div>
<div align="center">88.8</div>
<div align="center">2.1</div>
<div align="center">7.6*</div>
<div align="center">5.1</div>
</td>
<td width="16.435185%" colspan="1" rowspan="1" valign="top">
<div align="center">29.4</div>
<div align="center"></div>
<div align="center">8.7%</div>
<div align="center">0.2%</div>
<div align="center">0.7%</div>
<div align="center">0.5%</div>
</td>
<td width="20.601852%" colspan="2" rowspan="1" valign="top">
<div align="center">74.4</div>
<div align="center"></div>
<div align="center">21.9%</div>
<div align="center">0.5%</div>
<div align="center">1.9%</div>
<div align="center">1.3%</div>
</td>
<td width="17.129630%" colspan="1" rowspan="1" valign="top">
<div align="center">-3%</div>
<div align="center"></div>
<div align="center">25%</div>
<div align="center">37%</div>
<div align="center">24%</div>
<div align="center">46%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Total</b></div>
</td>
<td width="17.361111%" colspan="1" rowspan="1" valign="top">
<div align="center"><b>404.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>39.5%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>3%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Ċittadinanza, Libertà, Sigurtà u
Ġustizzja</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Ċittadinanza, Libertà, Sigurtà u Ġustizzja</div>
<div>Saħħa u Konsumatur</div>
<div>Kultura, Żgħażagħ, Media, u Ċittadinanza</div>
<div>Protezzjoni Ċivili u Strument għar-Rispons
Mgħaġġel</div>
<div>Fond ta’ Solidarjetà</div>
<div>Oħrajn (inkl. azzjonijiet oħra, amministrazzjoni u
marġini)</div>
</td>
<td width="17.361111%" colspan="1" rowspan="1" valign="top">
<div align="center">8.3*</div>
<div align="center">1.8*</div>
<div align="center">2.5*</div>
<div align="center"></div>
<div align="center">0.1*</div>
<div align="center"></div>
<div align="center">6.2*</div>
<div align="center">5.8</div>
</td>
<td width="16.435185%" colspan="1" rowspan="1" valign="top">
<div align="center">0.8%</div>
<div align="center">0.2%</div>
<div align="center">0.2%</div>
<div align="center"></div>
<div align="center">0.01%</div>
<div align="center"></div>
<div align="center">0.6%</div>
<div align="center">0.6%</div>
</td>
<td width="20.601852%" colspan="2" rowspan="1" valign="top">
<div align="center">33.7%</div>
<div align="center">7.3%</div>
<div align="center">9.9%</div>
<div align="center"></div>
<div align="center">0.6%</div>
<div align="center"></div>
<div align="center">25.2%</div>
<div align="center">23.3%</div>
</td>
<td width="17.129630%" colspan="1" rowspan="1" valign="top">
<div align="center">228%</div>
<div align="center">187%</div>
<div align="center">267%</div>
<div align="center"></div>
<div align="center">123%</div>
<div align="center"></div>
<div align="center">-13%</div>
<div align="center">127%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Total</b></div>
</td>
<td width="17.361111%" colspan="1" rowspan="1" valign="top">
<div align="center"><b>24.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>2.4%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>90%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>L-UE bħala imsieħba globali</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Pre-adeżjoni</div>
<div>Politika tal-ġirien</div>
<div>Kooperazzjoni fl-Iżvilupp</div>
<div>Stabbiltà</div>
<div>Fond għall-garanzija fuq is-self</div>
<div>Oħrajn (inkl. azzjonijiet oħra, amministrazzjoni u
marġini)</div>
</td>
<td width="17.361111%" colspan="1" rowspan="1" valign="top">
<div align="center">12.9</div>
<div align="center">13.1</div>
<div align="center">39.0</div>
<div align="center">3.9</div>
<div align="center">1.2*</div>
<div align="center">25.3</div>
</td>
<td width="16.435185%" colspan="1" rowspan="1" valign="top">
<div align="center">1.3%</div>
<div align="center">1.3%</div>
<div align="center">3.8%</div>
<div align="center">0.4%</div>
<div align="center">0.1%</div>
<div align="center">2.1%</div>
</td>
<td width="20.601852%" colspan="2" rowspan="1" valign="top">
<div align="center">14.0%</div>
<div align="center">14.3%</div>
<div align="center">42.3%</div>
<div align="center">4.3%</div>
<div align="center">1.4%</div>
<div align="center">23.8%</div>
</td>
<td width="17.129630%" colspan="1" rowspan="1" valign="top">
<div align="center">-18%</div>
<div align="center">95%</div>
<div align="center">261%</div>
<div align="center">257%</div>
<div align="center">-13%</div>
<div align="center">70%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Total</b></div>
</td>
<td width="17.361111%" colspan="1" rowspan="1" valign="top">
<div align="center"><b>95.4</b></div>
</td>
<td width="16.435185%" colspan="1" rowspan="1" valign="top">
<div align="center"><b>9.0%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>40%</b></div>
</td>
</tr>
</table></div>
<div><table border="1" width="100%">
<colgroup>
      <col width="61.421320%">
      <col width="38.071066%">
</colgroup>
<tr valign="top">
<td width="61.421320%" colspan="1" rowspan="1" valign="top">
<div>Oħrajn (inkl. istituzzjonijiet ta’l-UE oħrajn,
pensjonijiet, skejjel Ewropej)</div>
</td>
<td width="38.071066%" colspan="1" rowspan="1" valign="top">
<div align="center"><b>28.7</b></div>
</td>
</tr>
<tr valign="top">
<td width="61.421320%" colspan="1" rowspan="1" valign="top">
<div><b>TOTAL</b></div>
</td>
<td width="38.071066%" colspan="1" rowspan="1" valign="top">
<div align="center"><b>1 025</b></div>
</td>
</tr>
</table></div>
<p></p>
<p>* Proposti tas-6 ta’ April, 2005</p>

