<H3>
<P><B>Initiativet </B><I><B>e</B></I><B>Europe f</B><B>ører til eksplosiv v</B><B>ækst i brugen af Internet i Europa</B></H3>
<P><I><B>Europa-Kommissionens initiativ eEurope har siden starten i december 1999 haft en bred virkning i medlemsstaterne, p</B></I><I><B>å europ</B></I><I><B>æisk plan og ud over Europas gr</B></I><I><B>ænser. </B></I><I><B> </B></I><I><B>Det er den vigtigste konklusion i en meddelelse til R</B></I><I><B>ådet og Parlamentet om udviklingen hen imod m</B></I><I><B>ålet for eEurope 2002, som blev vedtaget af Kommissionen i dag, forud for det europ</B></I><I><B>æiske topm</B></I><I><B>øde i Nice den 7. og 8. december.</B></I><I><B> </B></I><I><B>Kommissionen har samtidig offentliggjort positive resultater fra sin seneste rundsp</B></I><I><B>ørge om brug af Internettet, som viser en stigning i udbredelsen af Internettet p</B></I><I><B>å 55% inden for de sidste seks m</B></I><I><B>åneder.</B></I><I><B> </B></I><I><B>Det betyder, at antallet af EU-husstande med internetforbindelse er steget fra 18% i marts til 28% i oktober.</B></I><I><B> </B></I>
<P>"Det er meget opmuntrende tal. År 2000 har virkelig været et Internet-år i Europa", siger Erkki Liikanen, Kommissær for erhvervspolitik og informationssamfundet, som har ansvaret for gennemførelsen af <I>e</I>Europe-handlingsplanen.  "Vores vigtigste mål med <I>e</I>Europe var at give flere europæere internetadgang. De imponerende vækstrater tyder på, at en kombineret indsats på adskillige fronter faktisk har en virkning. Det meste af vores arbejde foregår bag kulisserne, men det gør virkelig en forskel. Studerende er måske ikke klar over det, men deres muligheder for at surfe på nettet med høje hastigheder støttes af EU". 
<P>Tallene blev udsendt samtidig med offentliggørelsen af statusrapporten for <I>e</I>Europe 2002<sup><a name="file.tmp_Ref_1"><a href="#file.tmp_Foot_1">(1)</a></a></sup>. Rapporten fremhæver den vigtigste udvikling, siden vedtagelsen af <I>e</I>Europe på det europæiske topmøde i Feira i juni sidste år. Kommissionen er tilfreds med <I>e</I>Europe-konceptets brede politiske virkning. Overalt i EU opstår der nye initiativer, som sigter mod at øge internetbrugen, f.eks. internetadgang i skoler og på biblioteker. Den beskæftigelses- og samfundsmæssige dimension er blevet styrket med det seneste forslag fra Kommissionen om beskæftigelsesretningslinjer for 2001, som lægger øget vægt på IKT-aktiviteter og fremhæver behovet for livslang uddannelse i  informationssamfundet.  Samtidig har <I>e</I>Europe i høj grad fremskyndet vigtig lovgivning, hvilket har ført til enighed om adgang til abonnentnet og forenklet eksportkontrollen for krypteringsprodukter.  Der er desuden sket store fremskridt inden for mange andre af <I>e</I>Europe's nøgleområder, f.eks. forskningsnetværk.  
<P>Kommissær Liikanen erkendte, at der til trods for mange vellykkede resultater stadig venter udfordringer forude. Han nævnte informationssystemers sikkerhed, hvor den seneste tids angreb på netværk understreger, at der er behov for mere effektiv beskyttelse. Hertil kræves et bedre samarbejde på EU-niveau. Inden for uddannelse gøres der anstrengelser for at give flere skoler internetadgang, men det er ikke enden på historien.
<P>Der er stadig behov for at sørge for bredbåndsadgang af høj kvalitet i klasseværelserne og at sikre tilstrækkelig uddannelse til lærerne.  Endelig bør den internationale dimension af <I>e</I>Europe styrkes. Erkki Liikanen opfordrede navnlig til bedre samarbejde med ansøgerlandene, som har vist stor interesse i at intensivere deres indsats på området.
<P>Rapportens overordnede tema er, at selv om der er sket hurtige fremskridt inden for mange områder, der giver grund til optimisme, er der stadig opgaver, som skal løses, og europæerne har ingen grund til at slappe af. Kommissionen vil sammen med medlemsstaterne fortsat arbejde på at sikre, at alle <I>e</I>Europe-målsætninger opfyldes og udpege de områder, hvor der er brug for en ekstra indsats. <p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B><A HREF="http://ec.europa.eu/information_society/eeurope/documentation/update">http://ec.europa.eu/information_society/eeurope/documentation/update</A></B></SUP>
