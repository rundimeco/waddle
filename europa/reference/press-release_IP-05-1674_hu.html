<h1>
<a name="Heading4"></a><b>A Bizottság javaslatot tesz a
természeti erőforrások fenntartható használatára
vonatkozó európai stratégiára</b></h1>
<p><b><i>Az Európai Bizottság ma javaslatot tett a természeti
erőforrások fenntarthatóbb felhasználásának
új megközelítésére. A stratégia
célkitűzése az, hogy csökkentsék a növekvő
gazdaságban az erőforrások európai és globális
felhasználásával kapcsolatos környezeti hatásokat. Az
erőforrások nem fenntartható használatának hatásai
közé tartozik például a fosszilis tüzelőanyagok
használatából valamint a tiszta víz, a talaj és egyes
halállományok túlzott kiaknázásából
eredő éghajlati változás. A stratégia a
meghatározott gazdasági ágazatokban, a tagállamokban és
nemzetközi szinten a tudás fejlesztésére, a felügyeleti
eszközök fejlesztésére és a stratégiai
megközelítések támogatására
összpontosít. E stratégia egyike a 6. környezetvédelmi
cselekvési program (2002–2012) által megszabott hét
„tematikus” stratégiának, és szorosan
kapcsolódik a hulladékgazdálkodási tematikus
stratégiához, amelyet szintén ma fogadtak el.</i></b></p>
<p>Stavros Dimas környezetvédelmi biztos így nyilatkozott:
„Európa gazdasága a természeti erőforrásokat
jelentős mértékben használja fel. Ez gyakran a
környezetre káros módon zajlik, fenyegetve ezzel a számunkra
nélkülözhetetlen erőforrásokat és így a
jövőbeli gazdasági növekedést. Hozzájárul
továbbá a hulladékhegyek növekedéséhez is.
Szükségünk van egy átfogó
megközelítésre, amely felméri az erőforrások
felhasználásának hatásait és tájékoztatja a
politikai döntéshozókat, miáltal képesek leszünk
megtenni a megfelelő lépéseket. Így egy jelentős
lépéssel közelebb kerülünk a fenntartható
fejlődéshez.”</p>
<p><b>Az erőforrások felhasználásának a
környezetre gyakorolt hatása</b></p>
<p>A gazdasági tevékenységek mindig kulcstényezői
voltak az erőforrások felhasználásának. A globális
gazdaság növekedésével együtt nő a természeti
erőforrások, azaz a földterületek, az erdők, az
élővilág, a talaj, a víz, a fosszilis
tüzelőanyagok és a nyersanyagok felhasználásának
mértéke. Azonban a jelenleg alkalmazott felhasználási
módszerek és technológiák környezeti hatása a
jövő szempontjából kockára teszi az
erőforrások elérhetőségét. Az ENSZ
védnöksége alatt elkészített legutóbbi millenniumi
értékelő
jelentés<sup><a name="fnB1" href="#fn1">[1]</a></sup> azt mutatja, hogy a
nyersanyagot szolgáltató és az életminőséget
fenntartó 24 ökorendszerből 15 fokozatosan gyengül vagy nem
fenntartható módon használják, veszélyeztetve ezzel
bolygónkat.</p>
<p><b>„Nagyobb érték – kevesebb hatás –
megfelelőbb alternatívák”</b></p>
<p>A természeti erőforrások fenntartható
felhasználásával kapcsolatos tematikus stratégia
szakpolitikai keretrendszert dolgoz ki a növekvő gazdaságban
zajló erőforrás-felhasználás környezeti
hatásainak csökkentése érdekében. Célja a
„nagyobb érték – kevesebb hatás –
megfelelőbb alternatívák” elérése:</p>
<ul>
<li>Nagyobb érték – kevesebb erőforrás
felhasználásával nagyobb érték teremtése
(növelve az erőforrás termelékenységét);</li>
<li>Kevesebb hatás – a felhasznált erőforrások
átfogó környezeti hatásának csökkentése (az
ökológiai hatékonyság növelése);</li>
<li>Megfelelőbb alternatívák – ha a tisztább
felhasználás nem elérhető, a jelenleg felhasznált
erőforrások megfelelőbb alternatívákkal való
helyettesítése.</li></ul><p>Ez az erőforrás
felhasználásának teljes életciklusa alatt érendő
el, elkerülve azt, hogy a környezetre gyakorolt hatás az egyik
fázisból a másik fázisbaba, illetve más országokba
tolódjon el. Mivel a hulladék képviseli az erőforrás
életciklusának utolsó fázisát, az erőforrás
stratégia fontos információkkal szolgál a
hulladékmegelőzési és újrahasznosítási
tematikus stratégia számára, támogatva azt a
hulladékmennyiség csökkentésében. </p>
<p><b>A stratégia által javasolt intézkedések</b></p>
<p>25 év távlatára a stratégia számos
intézkedést javasol: Ezek a következőket foglalják
magukban:</p>
<ul>
<li>Az Európai Bizottság által működtetett
adatközpont, amely összegyűjti a természeti
erőforrásokra vonatkozó valamennyi rendelkezésre
álló ismeretet és tájékoztatja a
döntéshozókat;</li>
<li>Az Egyesült Nemzetek Környezetvédelmi Programjával
(UNEP) közösen felállítandó nemzetközi
testület, amely független tudományos tanácsadással
foglalkozik az erőforrás-felhasználás globális
szempontjait illetően;</li>
<li>A tagállamokban a nemzeti szintű intézkedések és
programok kifejlesztése egy magas szintű fórum
vezetésével, melynek tagjai közt megtalálhatók a
Bizottság, a tagállamok és más érdekelt felek
képviselői.</li>
<li>Az erőforrás-felhasználás környezeti
hatásának figyelembe vétele a gazdasági ágazatokra
vonatkozó cselekvési tervekben, amelyeket a Bizottság a
növekedésre és foglalkoztatásra vonatkozó
stratégiával kapcsolatban kíván kifejleszteni; </li>
<li>Végül 2008-ig olyan mutatók kifejlesztése, amelyek
figyelemmel kísérik és rendszeresen felügyelik a
stratégia célkitűzései elérésében
történő fejlődést.</li></ul><p><b>Tematikus
stratégiák</b></p>
<p>A Bizottság jelenleg kidolgozás alatt álló további
öt tematikus stratégiája felöleli a
levegőszennyezést (előterjesztve 2005. szeptember 21-én)
és a tengeri környezetet (2005. október 24.), valamint a talajt,
a növényvédő szereket és a városi környezetet
is. </p>
<p>A tematikus stratégiák modern döntéshozatali módot
képviselnek. Széleskörű kutatáson és az
érintett felekkel történő konzultációkon
alapulnak, a kérdésekkel holisztikus megközelítésben
foglalkoznak, figyelembe véve az egyéb problémákhoz és
szakpolitikákhoz való kapcsolódásokat, és
előmozdítják a jobb szabályozást. </p>
<p>Az erőforrás stratégia további részletei
tekintetében lásd <a
href="/rapid/pressReleasesAction.do?reference=MEMO/05/497&format=HTML&aged=0&language=EN&guiLanguage=fr">MEMO/05/497</a><br>A
teljes stratégia a következő internetcímen érhető
el:</p>
<p><a
href="http://ec.europa.eu/environment/natres/index.htm">http://ec.europa.eu/environment/natres/index.htm</a><br>A
stratégiával kapcsolatos sajtóközlemény a
televízióállomások és -hálózatok
számára videó formájában ingyenesen rendelkezésre
áll a következő honlapon:<br><a
href="http://www.tvlink.org">http://www.tvlink.org</a></p>
<hr><p><sup><b><a name="fn1" href="#fnB1">[1]</a></b></sup> <a
href="http://www.millenniumassessment.org/en/index.aspx">http://www.millenniumassessment.org/en/index.aspx</a>.
</p>
<p>	A millenniumi összefoglaló értékelő jelentés
egyszerűsített változata a következő internetcímen
található: </p>
<p>	<a
href="http://www.greenfacts.org/ecosystems/">http://www.greenfacts.org/ecosystems/</a>.</p>


