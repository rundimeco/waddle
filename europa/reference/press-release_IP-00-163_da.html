<H3>
<P><B>Europa-Kommissionen opfordrer til offentlig debat om den institutionelle reform</B></H3>
<P><I><B>Der er netop indledt vigtige dr</B></I><I><B>øftelser om reformen af de europ</B></I><I><B>æiske institutioner. Europa-Kommissionen </B></I><I><B>ønsker, at regeringskonferencen skal ledsages af en dialog med EU-borgerne om reformen og dens konsekvenser. Derfor har Kommissionen i dag vedtaget en meddelelse om tilrettel</B></I><I><B>æggelsen af denne dialog med borgerne. Det sker p</B></I><I><B>å foranledning af Kommissionens formand, Romano Prodi, og kommiss</B></I><I><B>ær Michel Barnier, som begge er ansvarlige for regeringskonferencen, og Viviane Reding, som er ansvarlig for dialogen med borgerne, samt efter aftale med G</B></I><I><B>ünter Verheugen, som er ansvarlig for forhandlingerne om udvidelsen.</B></I>
<P>EU-borgerne har kun et ringe kendskab til, hvordan de europæiske institutioner fungerer, selvom disse institutioners afgørelser har stadig større indflydelse på deres dagligliv. Mens Den Europæiske Unions medlemsstater i 2000 og 2001 sammen med Europa-Parlamentet og Kommissionen drøfter, hvordan disse institutioner skal ændres, og resultaterne derefter ratificeres, skal tiden udnyttes til at føre en dialog med civilsamfundet om Europa.
<P>Kommissionen ønsker at samarbejde med medlemsstaterne og Europa-Parlamentet om at føre en aktiv politik, som går ud på at indlede en dialog med de folkevalgte, med repræsentanter for civilsamfundet og med så mange borgere som muligt og forklare dem, hvilke opgaver Den Europæiske Union får i de kommende årtier, og hvordan de europæiske institutioner derfor skal tilpasses og gøres klar til at modtage de nye medlemmer.
<P>I år 2000 afsætter Unionen et budget på 4 mio. EUR til denne dialog med borgerne. Kommissionen vil foreslå medlemsstaterne, at de slutter sig til denne foranstaltning enten i forbindelse med specifikke aktioner eller inden for rammerne af et struktureret partnerskab. Dialogen vil tage form af debatter og konferencer i medlemsstaterne, der vil blive udsendt informationer til pressen på regionalt og lokalt plan, og borgerne og civilsamfundets organisationer vil få stillet forskellige dialogredskaber til rådighed via den nye teknologi (Internet, videokonferencer). I meddelelsen opfordres de enkelte kommissionsmedlemmer også til at engagere sig personligt i dialogen, bl.a. ved at mødes med de folkevalgte og universitets- og erhvervskredse omkring denne tema.
<P>I en kommentar til formålet med denne dialog om Europa filosoferede <B>Michel Barnier</B> over, hvordan vi kan få det store Fællesskab, som vi er ved at forberede - med tiltrædelse af nye medlemmer - til at fungere hensigtsmæssigt. Unionens udvidelse og den forudgående reform af institutionerne skal ses som en opfordring ikke blot til de folkevalgte og de ansvarlige, men også til enkelte borger om at udtale sig og give gode råd. Vi indleder en offentlig debat med alle dem, som er interesseret, og ønsker på den måde at bidrage til, at reformen lykkes.
<P>"Dialogen om Europa" bliver indledt officielt onsdag den 8. marts 2000 i Bruxelles, i Palais des Congrès, hvor Europa-Kommissionens formand, Romano Prodi, Europa-Parlamentets formand, Nicole Fontaine, og kommissær Michel Barnier, kommissær Viviane Reding og kommissær Günter Verheugen vil være til stede.
<P>Yderligere informationer om regeringskonferencen og dialogen om Europa er at finde på følgende internetsted <A HREF="http://europa.eu.igc2000">http://europa.eu.igc2000</A>
