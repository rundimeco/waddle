<H3>
<P><B>Commissie keurt steun voor O&O-project van Oc</B><B>é NV goed</B></H3>
<P><I><B>De Europese Commissie heeft besloten goedkeuring te geven voor het voornemen van de Nederlandse regering om steun ten bedrage van 22,7 miljoen </B></I><I><B>€ te verlenen aan Oc</B></I><I><B>é. Oc</B></I><I><B>é produceert voornamelijk kopieermachines en printers voor kantoorgebruik en gespecialiseerde toepassingen. De steun is bedoeld voor een onderzoek- en ontwikkelingsproject op het gebied van inkjet-kleurenprinttechnologie. De Commissie heeft de aard van de O&O onderzocht en geconcludeerd dat het onderzoek als "preconcurrenti</B></I><I><B>ële ontwikkeling" kan worden beschouwd, gelet op de technische uitdagingen van het project. Voorts heeft de Commissie geconcludeerd dat de steun een stimulerend effect op de onderneming zou hebben. Aangezien de voor steun in aanmerking komende kosten naar verwachting 95,1 miljoen </B></I><I><B>€ zullen bedragen, is de steunintensiteit 24%.  Gelet op deze feiten stelde de Commissie vast dat de steun goedgekeurd kon worden op basis van de Kaderregeling inzake staatssteun voor onderzoek en ontwikkeling. </B></I>
<P>Océ N.V., gevestigd in Venlo (Nederland), is de houdstermaatschappij van het internationale Océ-concern, dat actief is in ongeveer 80 landen. Het Océ-concern heeft meer dan 21.000 werknemers en de jaaromzet bedraagt ongeveer 3 miljard €.
<P>Océ is wereldwijd een belangrijke marktdeelnemer op het gebied van technische systemen (printen en kopiëren). De onderneming streeft ernaar haar positie te verbeteren en haar aandeel op aanverwante markten, zoals de markt voor grafische display, uit te breiden middels de ontwikkeling van inkjettechnologie. Het project waarvoor steun zal worden verleend  COBALT genaamd  betreft de ontwikkeling van nieuwe breedformaat kleurenprinters.
<P>De Commissie heeft de aard van de O&O met name in het licht van de eerdere O&O van Océ op dit gebied, de kostenstructuur van het project en de stand der techniek van de technologieën in relatie tot de marktontwikkelingen onderzocht. Geconcludeerd werd dat het onderzoek ten minste als "preconcurrentiële ontwikkeling" kan worden aangemerkt, vanwege de technische uitdagingen van het project.
<P>De Commissie ging voorts na of de steun een stimulerend effect op de onderneming zou hebben. Zij kwam tot de conclusie dat dit inderdaad het geval is, omdat de uitgaven aan O&O en het aantal O&O-werknemers aanzienlijk toenemen, het project grote technische risico's met zich meebrengt en de inspanningen van Océ verder gaan dat hetgeen in de sector als normaal wordt beschouwd.
<P>Aangezien de voor steun in aanmerking komende kosten naar verwachting 95,1 miljoen € zullen bedragen, is de steunintensiteit 24%. Zoals is uiteengezet in de Kaderregeling inzake staatssteun voor onderzoek en ontwikkeling (PB C 45 van 17.2.1996, blz. 5), kan de Commissie voor preconcurrentiële ontwikkeling een steunintensiteit van 25% toestaan. De Commissie heeft de steun aldus goedgekeurd, omdat deze aan de vereisten van de kaderregeling voldoet. 
<P>Om zeker te stellen dat de steun correct wordt gebruikt, moet Nederland strikt toezicht houden op de voortgang van het project en moet het er met name op toezien dat alle vermelde voor steun in aanmerking komende kosten ook daadwerkelijk overeenkomen met de voor dit project gemaakte uitgaven. Nederland moet voor ten minste vijf jaar jaarlijkse verslagen aan de Commissie uitbrengen.
