<H3>
<P><B>Kommissionen vedtager nye EF-rammebestemmelser for statsst</B><B>øtte til milj</B><B>øbeskyttelse</B></H3>
<P><I><B>Europa-Kommissionen har vedtaget nye rammebestemmelser, som fastl</B></I><I><B>ægger betingelserne for medlemsstaternes tildeling af milj</B></I><I><B>øst</B></I><I><B>øtte til virksomhederne.</B></I><I><B> </B></I><I><B>Rammebestemmelserne er udarbejdet i sn</B></I><I><B>ævert samarbejde med medlemsstaterne og de ber</B></I><I><B>ørte kredse og udg</B></I><I><B>ør et effektivt redskab til udvikling af milj</B></I><I><B>øbeskyttelsesforanstaltninger, som ikke indeb</B></I><I><B>ærer uberettiget tildeling af statsst</B></I><I><B>øtte.</B></I><I><B> </B></I><I><B>Rammebestemmelserne er i tr</B></I><I><B>åd med udkastet til Europa-Parlamentets og R</B></I><I><B>ådets direktiv om fremme af vedvarende energi.</B></I>
<P>"Konkurrencepolitikken og miljøpolitikken er ikke uforligelige", udtalte Mario Monti, kommissionsmedlem med ansvar for konkurrence. "En langsigtet hensyntagen til miljømæssige forudsætninger er imidlertid ikke ensbetydende med, at samtlige støtteforanstaltninger bør godkendes. Det bør tages i betragtning, hvilke virkninger støtteforanstaltningerne har for fremme af en bæredygtig udvikling, og hvorvidt 'forureneren betaler-princippet' overholdes strengt."
<P>Mario Monti redegjorde ligeledes for Kommissionens bevæggrunde for vedtagelsen af de nye rammebestemmelser: "De gældende regler er fra 1994 og har siden vist sig effektive. Medlemsstaternes foranstaltninger bliver imidlertid stadigt flere f.eks. inden for energisektoren og antager ofte hidtil sjældent anvendte former, navnlig afgiftslempelser eller -fritagelser. Der er ligeledes en tendens til udvikling af nye former for driftsstøtte. Det var derfor nødvendigt at vedtage nye rammebestemmelser, så medlemsstaterne og virksomhederne kender de kriterier, som Kommissionen fremover lægger til grund for sin vurdering af, hvorvidt støtte er forenelig med fællesmarkedet.
<P>Kommissionens miljøbeskyttelsespolitik er baseret på "forureneren betaler"-princippet, dvs. at omkostningerne til miljøbeskyttelsen skal bæres af de virksomheder, der er ansvarlige for forureningen. Kommissionen anser princippet for det mest effektive middel til at gøre alle bevidste om miljøets betydning. Statsstøtte kan i denne henseende have en negativ bivirkning, idet virksomhederne undgår at skulle internalisere omkostningerne ved deres forurening. Kommissionen er dog klar over, at støtte i visse tilfælde kan være berettiget, enten som en tilskyndende foranstaltning eller som en midlertidig løsning. Det gælder navnlig, når virksomhederne ønsker at nå til et bedre miljøbeskyttelsesniveau end det, der kræves i EF-standarderne. Det er ligeledes tilfældet i forbindelse med udvikling af vedvarende energi, hvis produktionsomkostninger fortsat er højere end markedsprisen på energi. 
<P><B>Der er s</B><B>åledes valgt en fremgangsm</B><B>åde, der begunstiger udviklingen af vedvarende energi.</B> Inden for disse rammer har medlemsstaterne flere muligheder for at yde investerings- og driftsstøtte. For <B>investeringsst</B><B>øtte</B> er basisstøttesatsen på 30% i 1994-rammebestemmelserne forhøjet til 40% for investeringer til fremme af vedvarende energi, af energibesparelser og af kombineret el- og varmeproduktion. SMV kan få en ekstra bonus på 10%, og det samme kan virksomheder, der er beliggende i regionalstøtteområder, samt investeringer i vedvarende energi, som gør det muligt at forsyne et helt samfund, f.eks. en ø. Afhængigt af de enkelte tilfælde kan investeringsstøttesatsen således let nå op på 50%.
<P>For vedvarende energi kan medlemsstaterne også tildele <B>driftsst</B><B>øtte</B> efter fire forskellige valgmuligheder:
<UL><P>Den første valgmulighed sætter dem i stand til at give støtte for at kompensere forskellen mellem produktionsomkostningerne for vedvarende energi og markedsprisen på el i hele afskrivningsperioden for anlæggene. Det overlades til medlemsstaterne at fastsætte afskrivningstiden. Når der er behov for det, kan støtten også dække en rimelig forrentning af kapitalen for at tiltrække investeringer i denne aktivitetsform. 
<P>Medlemsstaterne kan også anvende markedsinstrumenter, såsom grønne certifikater. Kommissionen mener, at der her er tale om instrumenter, der effektivt kan bidrage til at fremme vedvarende energi, hvorfor de bør godkendes. Medlemsstaterne skal dog sikre sig, at systemerne ikke fører til overkompensering. 
<P>Medlemsstaterne kan ligeledes yde støtte i forhold til de eksterne omkostninger, der undgås. Produktion af vedvarende energi gør det nemlig muligt at undgå meget høje eksterne omkostninger for samfundet, som det fremover vil være muligt at beregne. I den udstrækning disse eksterne omkostninger ikke bæres af de ansvarlige virksomheder, kan der for at opveje det handicap, som vedvarende energi lider under, tildeles støtte til producenter af sådan energi i forhold til de omkostninger, der undgås. Der præciseres dog en række betingelser for at undgå enhver risiko for overkompensering.
<P>Medlemsstaterne opretholder også muligheden for at tildele driftsstøtte i overensstemmelse med de generelle bestemmelser for driftsstøtte, dvs. støtte i højst fem år, som principielt skal være degressiv. Dette er kun en valgmulighed blandt andre, men den kan sætte medlemsstaterne i stand til at yde punktuel støtte til et projekt, der ikke behøver støtte af længere varighed.
</UL><P>Kommissionen har ligeledes ønsket at behandle et spørgsmål af stor betydning for medlemsstaterne, nemlig <B>afgiftslempelser</B>.
<P>Kommissionen mener, at harmonisering af miljøafgifterne i Fællesskabet bør prioriteres. Så længe, der ikke er sket en sådan harmonisering, vil de medlemsstater, der er længst fremme med grønne afgifter, se sig nødsaget til at give visse af virksomhederne afgiftslempelser, så de ikke bliver stillet dårligere i forhold til de af deres konkurrenter, der er etableret i medlemsstater, der ikke bruger sådanne afgifter i samme grad. Problemerne skyldes først og fremmest den manglende harmonisering og ikke statsstøttereglernes anvendelse.
<P>For dog at sætte medlemsstaterne i stand til at indføre nye afgifter har Kommissionen medtaget en mulighed for at yde visse virksomheder dispensation i en periode på op til ti år, når modtagervirksomhederne forpligter sig til at foretage miljøforbedringer eller fortsat skal betale en betydelig andel af de pågældende afgifter selv efter en nedsættelse.
<P>De nye rammebestemmelser indeholder tillige <B>specifikke bestemmelser for SMV</B>, som kan få investeringsstøtte til deres tilpasning til nye EF-standarder. Kommissionen tillader her en undtagelse fra princippet om, at overholdelse af standarder - dvs. loven - sædvanligvis ikke kan berettige til støtte.
<P>Der er også indføjet specifikke bestemmelser om støtte til <B>rensning af forurenede industrigrunde</B> og til <B>virksomhedsflytninger.</B> Sidstnævnte omfatter især tilfælde, hvor virksomhederne er beliggende i byområder til stor gene for beboerne i området. Kommissionen mener, at det kan være hensigtsmæssigt at yde støtte til sådanne virksomheders flytning til områder længere væk for at undgå enhver risiko for naboerne.
<P>Alle bestemmelserne, som træder i kraft ved offentliggørelsen i EFT, udgør et sammenhængende hele, der gør det muligt at forlige det nødvendige miljøhensyn med EF-traktatens bestemmelser om statsstøttekontrol. De nye rammebestemmelser skal gælde indtil udgangen af 2007.
