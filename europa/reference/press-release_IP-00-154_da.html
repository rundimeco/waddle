<H3>
<P><B>Kommissionen vurderer Italiens opdaterede stabilitetsprogram</B></H3>
<P><I><B>Europa-Kommissionen har i dag vedtaget en henstilling til Ministerr</B></I><I><B>ådet om Italiens opdaterede stabilitetsprogram (1999-2003). Kommissionen konkluderer deri, at det opdaterede program, der bekr</B></I><I><B>æfter og udvider de m</B></I><I><B>åls</B></I><I><B>ætninger, der blev bebudet i sidste </B></I><I><B>års program, er i overensstemmelse med kravene i stabilitets- og v</B></I><I><B>ækstpagten og de overordnede retningslinjer for medlemsstaternes og F</B></I><I><B>ællesskabets </B></I><I><B>økonomiske politikker. Det offentlige nettol</B></I><I><B>åntagningsbehov forventes at falde fra de ansl</B></I><I><B>åede 2% af BNP i 1999 til 0,1% af BNP i 2003. G</B></I><I><B>ældskvoten forventes ogs</B></I><I><B>å at falde st</B></I><I><B>øt med over 3 procentpoint om </B></I><I><B>året fra de ansl</B></I><I><B>åede 114,7% i 1999 til 100% i 2003. P</B></I><I><B>å basis af Kommissionens henstilling forventes R</B></I><I><B>ådet at vedtage en formel udtalelse om Italiens opdaterede stabilitetsprogram den [28. februar 2000].</B></I>
<P>Kommissionen har vedtaget sin henstilling på initiativ af Pedro Solbes, EU-kommissær for økonomiske og monetære anliggender, som led i procedurerne i stabilitets- og vækstpagten om overvågning og samordning af medlemsstaternes økonomiske politikker og budgetpolitikker på EU-plan. 
<P>Ifølge stabilitets- og vækstpagten, der blev vedtaget af Det Europæiske Råd på topmødet i Amsterdam i juni 1997, skal de medlemsstater, der deltager i eurozonen, forelægge stabilitetsprogrammer og opdateringer heraf for Rådet og Kommissionen. Programmerne indeholder oplysninger om, hvordan medlemsstaterne agter at opfylde pagtens målsætninger, herunder især det mellemsigtede budgetmål bestående i offentlige budgetter, der er tæt på balance eller udviser et overskud, således at de offentlige finanser kan modstå normale konjunkturudsving uden at overskride referenceværdien for underskuddet, der lyder på 3% af BNP. Italien fremlagde sit opdaterede stabilitetsprogram den 18. januar 2000.
<P>Kommissionens henstilling fremhæver følgende punkter:
<UL><P><LI>Italiens opdaterede stabilitetsprogram er i overensstemmelse med kravene i stabilitets- og vækstpagten.
<P><LI>Trods konjunkturafmatningen er det tilsyneladende lykkedes at nå det oprindelige programs mål om et budgetunderskud på 2% af BNP i 1999, således som anbefalet i de overordnede retningslinjer for medlemsstaternes og Fællesskabets økonomiske politikker. Den offentlige gældskvote (der anslås til 114,7% af BNP) er ligeledes i overensstemmelse med prognoserne i det oprindelige program, takket være store privatiseringsindtægter, der har opvejet de negative virkninger af den lavere vækst.
<P><LI>Italiens opdaterede stabilitetsprogram bekræfter de oprindelige mål for det offentlige underskud i 2000 og 2001 (på henholdsvis 1,5% og 1% af BNP), og det indeholder et tilsagn om en yderligere finanspolitisk konsolidering, som vil resultere i et budget, der er tæt på balance i 2003. Konsolideringen vil også bidrage til at reducere gældskvoten med over 3 procentpoint om året, således at den vil nå ned på 100% i 2003.
<P><LI>Ifølge det centrale makroøkonomiske scenario i det opdaterede program forventes der en gradvis stigning i BNP-væksten fra 1,3% i 1999 til næsten 3% i 2003. Dette scenario svarer stort set overens med vurderingen i Kommissionens tjenestegrene af den italienske økonomi. Opsvinget i 2000-2001 kunne faktisk blive kraftigere end forventet i det opdaterede program som følge af forbedringen i den økonomiske situation i udlandet og de vækstbefordrende foranstaltninger, der indgår i finansloven for 2000.
<P><LI>Det opdaterede program viderefører den budgetstrategi, der tager sigte på at stabilisere de offentlige finanser og fremme vækst og en retfærdig indkomstfordeling. Denne strategi har til sigte at bevare det primære overskud på et højt niveau, at reducere de løbende udgifter opgjort som en procentdel af BNP, at lette det fortsat høje skattetryk og at forøge de offentlige investeringer, navnlig i den sydlige del af landet. Da fremskrivningerne af rentebetalingerne er blevet nedjusteret, vil budgetmålene nu kunne nås med et primært overskud på omkring 5% af BNP (sammenlignet med det tidligere programs prognoser på 5,5% af BNP for 2000 og 2001). Det forventede fald i gældskvoten på mellemlang sigt vil ikke blive berørt. Det lavere primære overskud skyldes i øvrigt ikke en stigning i de primære løbende udgifter, der forventes at falde fra 37,9% af BNP i 1999 til 36,2% af BNP i 2003.
<P><LI>Det opdaterede stabilitetsprogram overholder de overordnede retningslinjer for medlemsstaternes og Fællesskabets økonomiske politikker. Der erindres om, at revitaliseringen af den italienske økonomi afhænger af omfanget af strukturreformerne på arbejds- og produktmarkederne og inden for den offentlige administration. Privatiseringsprogrammet bør også forfølges uden tøven. Desuden må Italien gøre en målrettet indsats for at løse de problemer, som pensionssystemet og andre aldersbetingede budgetudgifter udgør for de offentlige finanser på mellemlang sigt. Regeringens seneste forslag om at fremme etableringen af bidragsfinansierede pensionsordninger går i den rigtige retning, men det er også nødvendigt, at forberedelserne til revurderingen af pensionssystemets forskellige parametre, der planlægges gennemført i 2001, indledes hurtigst muligt. Der er desuden behov for at sikre, at budgetmålene overholdes, således at det bliver muligt at tilvejebringe den planlagte reduktion i gældskvoten. Bliver væksten større end forventet, skulle Italien opnå et bedre budgetresultatet end planlagt og dermed forsøge at fremskynde nedbringelsen af gældskvoten i retning af referenceværdien på 60%. 
</UL><P><B>N</B><B>øgletal fra Italiens opdaterede stabilitetsprogram </B></B></P><P><TABLE BORDER WIDTH=80%><TR><TD></TD><TD>
<P><B>1999</B></TD><TD><B>2000</B></TD><TD><B>2001</B></TD><TD><B>2002</B></TD><TD><B>2003</B></TD></TR><TR><TD>Real BNP-vækst (årlig ændring i %)</TD><TD>1,3</TD><TD>2,2</TD><TD>2,6</TD><TD>2,8</TD><TD>2,9</TD></TR><TR><TD>Offentlig saldo  (% af BNP)</TD><TD>-2,0</TD><TD>-1,5</TD><TD>-1,0</TD><TD>-0,6</TD><TD>-0,1</TD></TR><TR><TD>Offentlig gæld (% af BNP)</TD><TD>114,7</TD><TD>111,7</TD><TD>108,5</TD><TD>104,3</TD><TD>100,0</TD></TR><TR><TD>Inflation (privatforbrugsdeflator, årlig ændring i %)</TD><TD>1,9</TD><TD>1,7</TD><TD>1,6</TD><TD>1,5</TD><TD>1,5</TD></TR><TR><TD>Beskæftigelse (årlig ændring i %)</TD><TD>0,7</TD><TD>0,8</TD><TD>1,0</TD><TD>0,9</TD><TD>0,9</TD></TR></TABLE>
