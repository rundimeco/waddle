<h1>
<a name="Heading4"></a><b>Komisija kopumā piekrīt
Revīzijas palātas 2004. gada ziņojuma secinājumiem un
atzinīgi vērtē tās paveiktā
novērtējumu</b></h1>
<p><b><i>Palāta atzīmē divus galvenos pagājušā
gada uzlabojumus - attiecībā uz KLP, kā arī atbalstu ES
kandidātvalstīm. Tā rezultātā Palātai bija
jāpalielina izlietojuma apjoms, par ko tā līdz aptuveni vienai
trešdaļai var sniegt pietiekamas garantijas
salīdzinājumā ar 6% pagājušajā gadā.
Atzinīgi tiek vērtēts arī attīstības atbalsta
izlietojums, kas pārsniedz budžetā paredzēto par aptuveni 2,
4 miljardiem eiro. Visbeidzot, Palāta novērtējumā
atkārtoti atzīmē, ka visumā „uzskaite” ir
ticama, vienīgais neatrisinātais jautājums (skaidras naudas
uzskaitē nespēja iegrāmatot iepriekšējo
finansējumu atbalsta saņēmējiem kā parādu ES) tika
atrisināts, ieviešot uzkrāšanas principu 2005. gada
1. janvārī.</i></b></p>
<p>Priekšsēdētāja vietnieks Sīms Kallas, kas atbild par
attiecībām ar Revīzijas palātu, teica: „Ziņojums
ir godprātīgs un līdzsvarots, jo tajā teikts, ka Komisija
būtiski uzlabo tās vadības sistēmas. Šogad man ir
īpašs prieks par Palātas atzinību saistībā ar
mūsu rezultātiem kopējās lauksaimniecības politikas
īstenošanā. Protams, vēl ir daudzas jomas, kas
jāuzlabo. Tāpēc Komisija ir analizējusi neatbilstību
starp mūsu pašreizējo praksi un Revīzijas palātas
prasībām, lai vajadzības gadījumos vienotos par praksi
koriģējošu rīcību. Lai to veiktu, ir vajadzīga
sadarbība starp valsts pārvaldi un reģionālajām
pārvaldēm, ar ko Komisijai ir kopēja finanšu pārvaldes
atbildība aptuveni 80% apjomā no līdzekļiem. Esmu
pārliecināts, ka līdz gada beigām vienosimies par šo
plānu.”</p>
<p>Palāta reģistrē visas neatbilstības, gan
nozīmīgas, gan arī maznozīmīgas, ar
finansiālām sekām, gan arī bez tām. Tās izraisa
veikta maksājuma aizkavēšanās vai pabeigto finansēto
projektu pēdējo pārbaužu trūkums, vai arī
nepareizas summas izmaksa. Tāpēc pārbaudes ir
daudzaptverošākas nekā attiecībā uz privātajiem
uzņēmumiem, kur pārbauda tikai pareizo grāmatvedības
datu uzskaiti. Attiecībā uz pēdējo jautājumu
Palāta uzskata, ka Komisijas uzskaite kopumā ir ticama un tai ir
uzlabojams viens faktors, kas jau atrisināts ar uzkrāšanas
principa ieviešanu 2005. gadā. Tas nozīmē, ka
uzskaitē ir sasniegts galvenais mērķis &#8211; interesentam
atklāt, kā gada laikā tērēts ES budžets un
kāds ir tā finansiālais stāvoklis gada beigās.</p>
<p>Palāta ir atklājusi, ka ir bijušas daudzas neatbilstības
izlietojumā, bet daudzas no tām ir izlabotas, jo īpaši
attiecībā uz nepareizi izmaksāto summu atmaksāšanu. KLP
jomā ikgadēji tiek atmaksāti aptuveni 400 miljoni eiro.
Šogad strukturālo fondu jomā Komisija ir nolēmusi
aicināt Grieķijas iestādes atmaksāt ap 518 miljoniem eiro
saistībā ar neregulāru konkursu rīkošanu
attiecībā uz būvdarbu publisko pasūtījumu laika
posmā no 200o. līdz 2004. gadam (skatīt <a
href="/rapid/pressReleasesAction.do?reference=IP/05/687&format=HTML&aged=1&language=EN&guiLanguage=fr">IP/05/687</a>).
Tā kā Palātas atbildības joma ir pārbaudīt veiktos
maksājumus, šos vēlāk izdarītos labojumus Palāta
atbilstoši savām darba metodēm neņem vērā.
Komisija nešaubīgi atbalsta šādu programmu daudzgadu
vadību kā pamatu Palātas spriedumiem. </p>

