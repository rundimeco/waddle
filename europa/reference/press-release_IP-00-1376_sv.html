<H3>
<P><B>Kommissionen reformerar konkurrensreglerna f</B><B>ör SAMARBETE mellan F</B><B>ÖRETAG</B></H3>
<P><I><B>Europeiska kommissionen har i dag antagit nya konkurrensregler f</B></I><I><B>ör s.k. horisontella samarbetsavtal, dvs. samarbetsavtal mellan konkurrenter. De best</B></I><I><B>år av reviderade f</B></I><I><B>örordningar om gruppundantag f</B></I><I><B>ör forskning och utveckling samt avtal och riktlinjer som g</B></I><I><B>äller olika typer av samarbetsavtal. De nya reglerna inneb</B></I><I><B>är en reform av ett nyckelomr</B></I><I><B>åde inom konkurrenspolitiken och de utg</B></I><I><B>ör en del av en st</B></I><I><B>örre </B></I><I><B>översyn som kommissionen utf</B></I><I><B>ört f</B></I><I><B>ör att str</B></I><I><B>ömlinjeforma och anpassa EG:s konkurrenslagstiftning. I takt med att samarbetet mellan konkurrenter blir allt viktigare i dagens ekonomi </B></I><I><B>är tydliga regler ett viktigt bidrag till EU:s konkurrenskraft.</B></I>
<P>Efter det att lagtexterna antagits konstaterade Mario Monti, ledamot av kommissionen med ansvar för konkurrenspolitik, följande: "Denna reform är ännu en milstolpe i våra ansträngningar att modernisera EG:s konkurrensregler. En effektivare politik för horisontellt samarbete kommer att minska företagens administrativa börda, samtidigt som den garanterar en faktisk kontroll av avtal mellan företag med marknadsinflytande. Konsumenter, företag och kommissionen kommer att gynnas av detta."
<P>Horisontella samarbetsavtal kan potentiellt snedvrida konkurrensen och omfattas av EG:s konkurrensregler (artikel 81 i EG-fördraget).
<P>Vägledande för bedömningen av horisontella samarbetsavtal är för närvarande två förordningar om "gruppundantag" (om forsknings- och utvecklingsavtal och specialiseringsavtal) och två tolkningsmeddelanden (om särskilda frågor såsom kooperativa samriskföretag). Eftersom förordningarna om gruppundantag upphör att gälla den 31 december 2000 och eftersom befintliga meddelanden behövde revideras, har kommissionen under de senaste tre åren ägnat omfattande intresse åt den framtida bedömningen av horisontellt samarbete.
<P>Som ett resultat av detta har kommissionen i dag antagit
<UL><P><LI>en förordning om gruppundantag för tillämpningen av artikel 81.3 i EG-fördraget på vissa typer av forsknings- och utvecklingsavtal,
<P><LI>en förordning om gruppundantag för tillämpningen av artikel 81.3 i EG-fördraget på vissa typer av specialiseringsavtal, och
<P><LI>riktlinjer för hur artikel 81 skall tillämpas på horisontella samarbetsavtal. Dessa riktlinjer täcker avtal om forskning och utveckling, produktion, marknadsföring, försäljning samt standardiserings- och miljöavtal.
</UL><P>De nya reglerna innebär en övergång från den formalistiska utformning av reglerna som ligger till grund för nuvarande lagstiftning till en mer ekonomisk hållning vid bedömningen av horisontella samarbetsavtal. Det grundläggande syftet med denna nya hållning är att tillåta samarbete mellan konkurrenter när det bidrar till ekonomiskt välstånd utan att det äventyrar konkurrensen.
<P>De nya reglerna träder i kraft den 1 januari 2001. Befintliga avtal kommer fortsatt att omfattas av nuvarande förordning om gruppundantag till och med den 30 juni 2001.
<P><B>Bakgrund</B>
<P>Granskningen av de konkurrensregler som är tillämpliga på horisontella samarbetsavtal påbörjades i slutet av 1997 med en omfattande överläggning med företag inom gemenskapen. Den visade att industrin betraktar nuvarande förordningar om gruppundantag som alltför fokuserade på lagparagrafer och att det finns ett behov av tydligare vägledning vid bedömningen av de typer av samarbete som inte omfattas av något gruppundantag.
<P>De nya dokumenten ger därför marknadsaktörerna bättre vägledning. De ersätter de fragmenterade och delvis föråldrade meddelandena och förordningarna på området. Förhållningssättet liknar i hög grad det i den nya förordning som omfattar regler för distributionssektorn ("vertikala samarbetsavtal") som kommissionen antog den 22 december 1999.
<P>De två förordningar om gruppundantag som antagits i dag ersätter den nuvarande förordningen om specialisering (kommissionens förordning (EEG) nr 417/85) och FoU (kommissionens förordning (EEG) nr 418/85). I jämförelse med befintliga förordningar har de nya texterna utformats för att vara mer användarvänliga, tydligare och med ett större tillämpningsområde. I de nya gruppundantagen ersätts nuvarande system med särskilt undantagna klausuler på "vita listan" med ett allmänt undantag av alla de villkor som gäller företag som har ingått FoU- och specialiseringsavtal. När detta system nu överges, skapas större avtalsfrihet för parterna till sådana avtal och därmed avlägsnas den "tvångströja" som den gamla förordningen innebar. Den högsta marknadsandel som gäller för att parterna skall få ett undantag från ett ingånget avtal är 20 % för specialiseringsavtal och 25 % för FoU-avtal. FoU- eller specialiseringsavtal som överskrider dessa nivåer kommer inte automatiskt att förbjudas, men kräver en enskild bedömning. Strikta begränsningar (prisöverenskommelser, produktionsbegränsningar eller uppdelning av marknader eller kunder) i regel dock även i fortsättningen att vara förbjudna oavsett parternas marknadsinflytande.
<P>Riktlinjerna kompletterar förordningen om gruppundantag. De är tillämpliga på FoU- och produktionsavtal som inte omfattas av gruppundantag samt på vissa andra typer av samarbete mellan konkurrenter (t.ex. gemensam upphandling och gemensam marknadsföring). I riktlinjerna beskrivs den allmänna hållning som bör gälla när horisontella samarbetsavtal bedöms, dessutom innehåller de en gemensam ram för analys. Detta hjälper företag att med större säkerhet bedöma huruvida ett avtal är konkurrensbegränsande och om det i så fall kan komma i fråga för ett undantag.
<P>Ett första utkast till de nya texterna godkändes av kommissionen den 18 januari. Sedan dess har de diskuterats med medlemsstaterna och berörda tredje parter. Den 20 och 21 juni hölls en allmän utfrågning, där europeisk industri visade stort stöd för denna reform.
<P>De två förordningarna om gruppundantag samt riktlinjerna kommer att offentliggöras i Europeiska gemenskapernas officiella tidning. De kommer också att finnas på Generaldirektoratet för konkurrens hemsida:
<P><A HREF="http://ec.europa.eu/competition/antitrust/legislation/">http://ec.europa.eu/competition/antitrust/legislation/</A>
