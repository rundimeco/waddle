<H3>
<P><B>La Commissione autorizza l'impresa comune tra Agusta e Westland nel settore degli elicotteri</B></H3>
<P><I><B>La Commissione europea ha autorizzato un'impresa comune tra l'impresa italiana Agusta e l'impresa britannica Westland nel settore degli elicotteri militari e civili. L'operazione non solleva preoccupazioni sotto il profilo della concorrenza, poich</B></I><I><B>é non vi </B></I><I><B>è alcuna sovrapposizione tra le attivit</B></I><I><B>à delle imprese nel settore militare sui rispettivi mercati nazionali. Inoltre, la loro quota di mercato combinata sul mercato delle esportazioni di elicotteri militari </B></I><I><B>è modesta, sia a livello comunitario che mondiale.</B></I>
<P>Agusta è un'impresa produttrice di elicotteri controllata dalla holding italiana Finmeccanica SpA, che è presente anche nei settori aerospaziale, dell'energia, dei trasporti, della difesa e dell'automazione. Westland appartiene a GKN Plc, un'impresa la cui attività è incentrata sui settori dei componenti automobilistici, aerospaziale e dei servizi industriali e che è quotata alla Borsa di Londra.
<P>Sia Agusta che Westland sono attive nella messa a punto, nella produzione e nell'assistenza e manutenzione per elicotteri militari. Agusta è presente anche sul mercato mondiale degli elicotteri civili. Le attività di Westland in tale settore sono tuttavia limitate ad un programma relativo ad un solo modello di elicottero civile sviluppato in comune nell'ambito di un preesistente programma di cooperazione con Agusta. Finora, Westland ha realizzato un'unica vendita del modello di cui a tale programma.
<P>L'operazione proposta riguarda la costituzione di un'impresa comune che deterrà le attività di Agusta e Westland nel settore degli elicotteri. Ad operazione completata, l'impresa comune sarà controllata congiuntamente da Finmeccanica e GKN.
<P>Il caso non solleva preoccupazioni sotto il profilo della concorrenza, poiché non vi sono sovrapposizioni tra le attività di Agusta e di Westland in nessuno Stato membro dell'UE che disponga di un'industria nazionale per la produzione di elicotteri militari. Inoltre, le quote di mercato combinate delle parti sul mercato delle esportazioni di elicotteri militari, sia a livello europeo che mondiale, sono inferiori al 10%.
<P>Analogamente, l'operazione non solleva preoccupazioni nei settori collegati delle forniture di apparecchiature aerospaziali/avioniche, né in quello della prestazione di servizi diversi, come ad esempio quelli di manutenzione.
<P>Alla luce di quanto sopra, la Commissione ha deciso di approvare l'operazione.
