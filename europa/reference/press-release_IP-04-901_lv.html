<h1>
<a name="Heading4"></a><b>Jauns finansējums Eiropas
enerģētikas un transporta tīkliem GALILEO un Marco Polo no
2007. līdz 2013. gadam</b></h1>
<p><b><i>Komisija Eiropas enerģētikas un transporta tīkliem
piedāvā vairāk nekā 22 miljardus eiro uz septiņiem
gadiem. Programmas GALILEO un Marco-Polo ir paredzētas, lai atbalstītu
tos kravu pārvadājumu veidus, kas nav sauszemes pārvadājumi.
„Ir pēdējais laiks piešķirt Eiropas Savienībai
pietiekamus budžeta resursus, lai veicinātu valsts un
privātā sektora investīcijas lielās
infrastruktūrās un nozīmīgās tehnoloģijās
enerģētikas un transporta nozarē, lai nodrošinātu
īstu iekšējo tirgu un lielāku
konkurētspēju.” uzsvēra komisāre de Palacio.
</i></b></p>
<p>Nākamo finanšu plānu ietvaros
(2007. - 2013. g.), Komisija ierosina būtiski
pārvērtēt Eiropas enerģētikas un transporta tīklu
budžeta un finansiālā atbalsta piešķiršanas
nosacījumus. </p>
<ul>
<li>Pārvadājumu jomā piedāvātā regula nosaka
20,35 miljardu eiro budžetu, paredzot atbalstu ierobežotam
skaitam projektu, un atļauj veicinošu atbalsta likmi, kas
izņēmuma gadījumos varēs sasniegt līdz 50 % no
starprobežu projektu izmaksām. Atbalsts tiks izmantots, ievērojot
transporta veidu līdzsvaru un sadarbspējas mērķus. Tiks
precizēta Komisijas un dalībvalstu attiecīgā loma
pārvaldīšanā. Šis budžets, kas ir ievērojami
lielāks nekā iepriekšējā periodā, ļaus
līdzfinansēt Eiropas enerģētikas un transporta tīklu 30
prioritāros projektus, ko š.g. 29. aprīlī ar
lēmumu apstiprināja Eiropas Parlaments un
Padome<sup><b><a name="fnB1" href="#fn1">[1]</a></b></sup> (kopējās
izmaksas 225 miljardi €), kā arī programmas, lai
pilnveidotu Eiropas gaisa un dzelzceļa satiksmes pārvaldību.
Ņemot vērā paredzēto satiksmes plūsmas
dubultošanos starp dalībvalstīm līdz 2020. gadam, tas
veicinās ekonomisko izaugsmi, IKP pieaugumu (līdz 0,3 % no IKP)
atbalstu un  CO<sub>2 </sub>izmešu samazināšanos par 4 %.
</li>
<li>Enerģētikas jomā regula paredz 340 miljonu €
budžetu, lai līdzfinansētu gāzes vadu būves  un
elektrisko savienojumu priekšizpēti, kas nepieciešami
iekšējā tirgus izveidei un piegādes
drošībai.</li></ul><p>Komisija iesniedza divas citas papildu
regulas:</p>
<ul>
<li>Lai pilnveidotu programmu „Marco Polo”, kas paredz
līdzsvarot sauszemes preču pārvadājumus ar citiem
pārvadājumu veidiem, Marco Polo II paredz jaunus rīcības
plānus, piemēram, „Jūras autoceļi” vai
pasākumus, ko sauc par „satiksmes atslogošanu”. Programma,
kas saņems 740 miljonus € laikposmā no
2007. līdz 2013. gadam, attieksies arī uz Eiropas
Savienības kaimiņvalstīm. Komisija uzskata, ka 1 € no
Marco Polo piešķirtās subsīdijas radīs 6 €
vides un sociālām vajadzībām. </li>
<li>Lai sniegtu finansiālu atbalstu Eiropas radionavigācijas
sistēmas izveidei  un attīstībai, izmantojot GALILEO
satelītus, paredzēti līdzekļi 1 miljarda €
apmērā. Ar laiku komerciālie ienākumi, kas radīsies
izmantojot sistēmu, nodrošinās finansiālo līdzsvaru.
</li></ul><hr><p><sup><b><a name="fn1" href="#fnB1">[1]</a></b></sup> 	<a
href="http://ec.europa.eu/ten/transport/revision/revision_1692_96_en.htm">http://ec.europa.eu/ten/transport/revision/revision_1692_96_en.htm</a>
</p>


