<h1>
<a name="Heading4"></a><b>Евробарометър:</b><b>
европейците
търсят
по-добра
мобилност</b></h1>
<h2>
<a name="Heading7"></a><b><i>Макар и
личният
автомобил да
остава
основният
начин за
предвижване
за
гражданите
на ЕС, налице
е широко
разбиране за
отражението
му върху
околната
среда и
състоянието
на пътното
движение.</i></b><b><i>
Според
неотдавнашно
проучване на
общественото
мнение,
проведено от
Евробарометър
и
публикувано
днес,
повечето
европейци
имат
положително
отношение
към мерките
за
насърчаване
използването
на
обществения
транспорт и
за една
по-устойчива
мобилност.
Изследването
разкри също
така
отношението
на
гражданите
към
сигурността
при
въздушния
транспорт и
правата на
ползващите
самолети
пътници.</i></b></h2>
<p>„Това
проучване
ясно показва,
че
мобилността
е основна
част от
живота на
гражданите
на ЕС и че те
очакват
висококачествена
и надеждна
транспортна
система“,
каза Жак Баро
—
заместник-председател
на
Европейската
комисия и
отговарящ за
транспорта.
<b>„Ние
работим за
транспортна
политика,
която
поставя
ударение
върху
разкритите
от
проучването
нужди и
очаквания на
нашите
граждани:
</b>по-добра
защита на
околната
среда,
по-високо
ниво на
безопасност,
по-малко
задръствания
в големите
градове и
по-големи
права за
потребителите.“</p>
<p>Проучването
на
Евробарометър
обхвана
всичките 27
държави-членки
на
Европейския
съюз, чрез
случаен
подбор на
около 26 000 лица,
които бяха
запитани по
въпроси,
свързани с
транспортната
политика на
ЕС,
включително
относно
градския
транспорт,
екологията и
трафика,
безопасността
на полетите и
правата на
пътниците.
Основните
констатации
са както
следва:</p>
<ul>
<li>в ЕС
преобладава
транспортът
с частни
моторни
превозни
средства: 81% от
гражданите
на ЕС
притежават в
домакинството
си автомобил.
Мнозинството
от
гражданите
на ЕС (51 %)
посочват
автомобила
като свой
<b>основен
начин на
предвижване</b>
пред
градския
транспорт (21 %),
придвижването
пеша (15 %) и
мотоциклета (2
%).</li>
<li><b>подобренията
в
обществения
транспорт</b>,
като
по-добрия
график (29 %) и
по-добрите
връзки до
редовни
дестинации (28 %)
биха
насърчили
гражданите,
които
ползват в
ежедневните
си
придвижвания
най-вече
автомобилите
си да карат
по-рядко.
Същевременно,
забележителна
част от
използващите
автомобили (22 %)
посочват, че
при никакви
обстоятелства
не биха ги
използвали
по-рядко.</li>
<li>огромната
част от
гражданите
на ЕС (78 %)
споделят
мнението, че
видът на
автомобила и
начинът, по
който човек
си служи с
него <b>се
отразяват
значително
върху
околната
среда</b>.
Мнозинството
от
запитаните (35 %)
смятат, че
най-лесно ще
се <b>намалят
емисиите на
въглероден
двуокис (CO<sub>2</sub>)</b>
от пътния
транспорт
чрез
разрешаване
продажбата
единствено
на по-малко
замърсяващи
превозни
средства.
Други 30 %
смятат, че
емисиите на
CO<sub>2</sub> могат да се
намалят
най-ефективно
чрез данъчни
облекчения,
които да
насърчават
закупуването
на
икономични
превозни
средства. </li>
<li>На въпроса
какъв метод
са
използвали
през
последната
година за да
пестят
гориво,
повече от
половината
запитани — в
качеството
им на първи
шофьор в
домакинството,
отговарят, че
са променили
своя стил на
каране (57 %) или
са се
придвижвали
повече пеша
или с колело (56 %).
По-малък брой
запитани са
използвали
обществения
транспорт
по-често (26 %) или
са заменили
автомобила
си с
по-икономичен
(25 %), докато 16 % не
са
използвали
нито един от
посочените
във
въпросника
методи, а 4 % са
приложили
<i>всички</i>
посочени
методи за
пестене на
гориво.</li>
<li>Според 36 % от
гражданите
на ЕС,
най-добрият
начин за
насърчаване
използването
на биогорива
е като се
намали
цената им,
чрез данъчни
облекчения.
Втората по
популярност
мярка (32 %) е да се
определят
задължителни
стандарти за
производителите,
които да
произвеждат
коли,
използващи
биогорива. </li>
<li>Трима от
всеки
четирима
граждани на
ЕС (74 %) съзнават
добре, че
видът на
автомобила и
начинът, по
който човек
си служи с
него се
отразяват
значително
върху
<b>състоянието
на трафика </b>в
тяхна
непосредствена
близост.
Огромното
мнозинство
от
запитаните (90 %)
смятат, че
състоянието
на трафика в
техния район
трябва да се
подобри чрез
по-добър
обществен
транспорт (49 %),
въвеждане на
ограничения
в
централните
части на
градовете (17 %),
ограничения
на скоростта
(17 %) или пътни
такси (5 %).</li>
<li>Слабо
изразено
мнозинство
от
гражданите
на ЕС са
готови <b>да
плащат
повече, но да
ползват
по-екологичен
транспорт</b> (54 %).
Същевременно
мнозинството
от
европейците
(60 %) не споделят
мнението, че
всички
ползващи
пътищата
трябва да
заплащат
пътни такси
за
задръствания
и екологични
щети, докато 35 %
са съгласни.</li>
<li>Голяма част
от
гражданите
на ЕС (38 %)
отговарят, че
летят рядко и
следователно
не са
компетентни
по въпросите
за
<b>проверките
за сигурност
на летищата</b>.
Мнозинството
от
запитаните,
които летят
смятат, че
проверките
за сигурност
са адекватни
(61 %), една
четвърт (24 %) ги
намират за
недостатъчни
и едва 16 %
смятат, че те
са прекалени.
В заключение,
46 % от
гражданите
на ЕС са
запознати с
<b>правата на
пътниците</b>
на летищата
на
територията
на ЕС, докато 49 %
не са. Във
втората
група около
две трети
никога не
летят, докато
една трета
споделят, че
не са
запознати с
тези права
въпреки
факта, че
пътуват със
самолет.</li></ul><p>Пълният
текст на
доклада на
Евробарометър
ще намерите
на адрес:</p>
<p><a
href="http://ec.europa.eu/public_opinion/index_en.htm%20">http://ec.europa.eu/public_opinion/index_en.htm</a>
</p>

