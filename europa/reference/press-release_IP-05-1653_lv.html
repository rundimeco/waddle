<h1>
<a name="Heading4"></a><b>Valsts atbalsts - </b><b>Komisija
pieņem jaunas reģionālā atbalsta pamatnostādnes
2007. -2013. gadam</b></h1>
<p><b><i>Eiropas Komisija ir pieņēmusi jaunas reģionālā
atbalsta pamatnostādnes saskaņā ar EK Līguma valsts atbalsta
noteikumiem. Šīs pamatnostādnes piemēros no 2007. gada
līdz 2013. gadam, proti, laikposmam, kas atbilst nākamajam
plānošanas periodam ES struktūrfondiem. Pamatnostādnēs
ir izklāstīti noteikumi valsts atbalsta piešķiršanai
nabadzīgāko reģionu attīstības veicināšanai,
kuri attiecas uz tādu atbalstu kā, piemēram, tiešo
ieguldījumu dotācijas un nodokļu samazinājumi
uzņēmumiem. Pamatnostādnēs ir izklāstīti
noteikumi, kā izvēlēties reģionus, kam ir tiesības
saņemt reģionālo atbalstu, un noteikti šāda atbalsta
maksimālie pieļaujamie līmeņi. Saistībā ar ES
kohēzijas politiku un Eiropadomes prasību samazināt valsts
atbalsta apjomu un padarīt to mērķtiecīgāku
jaunajās pamatnostādnēs reģionālais atbalsts ir
atkārtoti galvenokārt paredzēts paplašinātās
Eiropas Savienības vistrūcīgākajiem reģioniem,
vienlaikus nodrošinot nepieciešamo konkurētspējas
uzlabošanu un vienmērīgas pārejas
īstenošanu.</i></b></p>
<p>Konkurences komisāre <i>Neelie Kroes</i> sacīja:
„Pamatnostādnēs ir rasts taisnīgs kompromiss starp
dažādām attiecīgajām interesēm, proti,
atbalstīt mūsu kohēzijas mērķus un veicināt valsts
atbalsta rīcības plānā koncentrēties uz mazāka
apjoma un mērķtiecīgāku atbalstu. Priecājos, ka esam
savlaicīgi pabeiguši pārskatīšanu, lai
dalībvalstis varētu sagatavot savas reģionālās
attīstības stratēģijas 2007. -2013. gadam." </p>
<p>Atbilstoši pašreizējām pamatnostādnēm 52,2% ES
25 dalībvalstu iedzīvotāju dzīvo reģionos, kas var
pretendēt uz reģionālo valsts atbalstu, savukārt 34,2% ES 25
dalībvalstu iedzīvotāju dzīvo reģionos, ko uzskata par
mazāk attīstītiem, salīdzinot ar stāvokli ES 25
dalībvalstīs kopumā (un tādējādi tiesīgi
saņemt atbalstu saskaņā ar Līguma 87. panta
3. punkta
a) apakšpunktu<sup><b><a name="fnB1" href="#fn1">[1]</a></b></sup>),
kam ir tiesības uz lielākajām atbalsta likmēm (40%-50%), un
18%, kas dzīvo reģionos, kuri ir nosacīti mazāk
nelabvēlīgā stāvoklī (tiesīgi saņemt atbalstu
saskaņā ar Līguma 87. panta 3. punkta
c) apakšpunktu<sup><b><a name="fnB2" href="#fn2">[2]</a></b></sup>, un
tādējādi tiesīgi pretendēt uz zemākām
atbalsta likmēm 10%-20% apmērā.</p>
<p>Atbilstoši jaunajām pamatnostādnēm kopējais
iedzīvotāju īpatsvars, uz ko attiecas reģionālais
valsts atbalsts, ir noteikts 43,1% apmērā no ES 25 dalībvalstu
iedzīvotāju skaita. Tas ietver arī pielaidi, lai panāktu, ka
nevienā dalībvalstī aptverto iedzīvotāju skaits
nesamazinās vairāk par 50%.</p>
<p>Reģioni, kuros IKP uz vienu iedzīvotāju ir mazāks par 75
% no 25 ES dalībvalstu vidējā (proti, mazāk
attīstīts reģions), ir tiesīgi pretendēt uz atbalsta
lielākajām likmēm saskaņā ar 87. panta
3. punkta a) apakšpunktu, kā arī uz darbības
atbalstu (reģionālais atbalsts, kura mērķis ir
samazināt uzņēmuma kārtējās izmaksas). Šie
reģioni ir 27,7% ES 25 dalībvalstu iedzīvotāju skaita.
Ņemot vērā milzīgās atšķirības
labklājības ziņā starp šiem reģioniem, kas ir
robežās no 32,2% līdz 74,9% no Kopienas vidējā
līmeņa, tie ir iedalīti trīs kategorijās. Tas
nozīmē, ka, piešķirot reģionālo atbalstu
lielām uzņēmējsabiedrībām šajos
reģionos, maksimālās atbalsta likmes ir šādas.</p>
<div><table border="1" width="100%">
<colgroup>
      <col width="33.173077%">
      <col width="33.173077%">
      <col width="33.173077%">
</colgroup>
<tr valign="top">
<td width="33.173077%" colspan="1" rowspan="1" valign="top">
<div><b>Reģionālais IKP, kas izteikts procentos no ES
25 dalībvalstu IKP</b></div>
</td>
<td width="33.173077%" colspan="1" rowspan="1" valign="top">
<div><b>ES 25 dalībvalstu iedzīvotāju skaits
procentuālā izteiksmē</b></div>
</td>
<td width="33.173077%" colspan="1" rowspan="1" valign="top">
<div><b>Maksimālās atbalsta likmes lielajām
uzņēmējsabiedrībām</b></div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;75%</div>
</td>
<td width="33.173077%" colspan="1" rowspan="1" valign="top">
<div>14,05%</div>
</td>
<td width="33.173077%" colspan="1" rowspan="1" valign="top">
<div>30%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;60%</div>
</td>
<td width="33.173077%" colspan="1" rowspan="1" valign="top">
<div>6,30%</div>
</td>
<td width="33.173077%" colspan="1" rowspan="1" valign="top">
<div>40%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;45%</div>
</td>
<td width="33.173077%" colspan="1" rowspan="1" valign="top">
<div>7,37%</div>
</td>
<td width="33.173077%" colspan="1" rowspan="1" valign="top">
<div>50%</div>
</td>
</tr>
</table></div>
<p>Ņemot vērā attālāko reģionu īpašos
nelabvēlīgos apstākļus, neatkarīgi no šo
reģionu attiecīgā IKP tie ir kvalificējami kā
mazāk attīstīti reģioni saskaņā ar 87. panta
3. punkta a) apakšpunktu.</p>
<p>Tā sauktie „statistiskā efekta reģioni”, kuru IKP
ir mazāks par 75% ES 15 dalībvalstu IKP, bet lielāks par 75% ES
25 dalībvalstu IKP (3,6% no ES 25 dalībvalstu iedzīvotāju
skaita) gūs priekšrocības no pārejas posmam
paredzētā „mazāk attīstīta reģiona”
statusa un varēs pretendēt uz zemākajām atbalsta likmēm
saskaņā ar EK Līguma 87. panta 3. punkta
a) apakšpunktu ar atbalsta likmi 30% apmērā lielajām
uzņēmējsabiedrībām līdz 31.12.2010. Šo
reģionu stāvokli pārskatīs 2010. gadā. Ja šo
reģionu stāvoklis pasliktināsies, tie turpinās izmantot
priekšrocības, kas paredzētas 87. panta 3. punkta
a) apakšpunktā. Pretējā gadījumā no 1.1.2011.
tie saskaņā ar 87. panta 3. punkta c) apakšpunktu
būs tiesīgi pretendēt uz atbalstu ar atbalsta likmi 20%
apmērā.</p>
<p>Attiecībā uz reģioniem, kuros IKP uz vienu
iedzīvotāju ir lielāks par 75 % no 25 ES dalībvalstu
vidējā, dalībvalstis saskaņā ar EK Līguma
87. panta 3. punkta c) apakšpunktu varēs
piešķirt reģionālo atbalstu ar zemākām likmēm
(robežās no 10% līdz 15%) rajoniem, kurus tās varēs
noteikt pašas saistībā ar valsts reģionālās
attīstības politiku, ievērojot maksimālo
iedzīvotāju īpatsvaru un dažus minimālus
nosacījumus, kas paredzēti, lai novērstu
ļaunprātīgu izmantošanu.</p>
<p>Pārejas noteikumi ir paredzēti laikposmam līdz
2010. gadam reģioniem, kuros problēmas rada lielākie
atbalsta likmju samazinājumi, līdz 2008. gadam –
reģioniem, kas saskaņā ar jaunajām pamatnostādnēm
zaudē tiesības uz atbalstu.</p>
<p>Ja atbalsts tiek piešķirts mazajiem uzņēmumiem, atbalsta
likmes var paaugstināt visos atbalstāmajos reģionos par 20%, bet,
ja to piešķir vidējiem uzņēmumiem - par 10%.</p>
<p>Tiks atļauts jauns atbalsta veids, lai veicinātu uzņēmumu
dibināšanu atbalstāmajos reģionos, ko piemēros mazo
uzņēmumu izveides un paplašināšanās stadijā
pirmajos piecos gados.</p>
<p>Tiks atļauts arī jauns darbības atbalsta veids, lai
risinātu problēmas, kas saistītas ar depopulāciju
vismazāk apdzīvotajos rajonos, un tiks vienkāršoti noteikumi
darbības atbalsta piešķiršanai attālākajos
reģionos.</p>
<p>Jaunajās pamatnostādnēs ir ietvertas arī daudzas citas
izmaiņas, lai pašreizējie noteikumi kļūtu
skaidrāki un vienkāršāki. Jo īpaši
pamatnostādnēs pirmo reizi ir ietverti noteikumi par ļoti lieliem
ieguldījumu projektiem par summām, kas pārsniedz EUR 50
miljonus.<br>Jaunās pamatnostādnes ir pieejamas šādā
tīmekļa vietnē:<br><a
href="http://ec.europa.eu/competition/state_aid/regional/">http://ec.europa.eu/competition/state_aid/regional/</a></p>
<p><a
href="/rapid/pressReleasesAction.do?reference=MEMO/05/491&format=HTML&aged=0&language=EN&guiLanguage=fr">MEMO/05/491</a></p>
<p><b>Reģionālā atbalsta nodrošinājums pēc
iedzīvotāju skaita, 2007. - 2013. gads</b></p>
<div><table border="1" width="100%">
<colgroup>
      <col width="11.126565%">
      <col width="4.033380%">
      <col width="3.337969%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="2.920723%">
      <col width="3.337969%">
      <col width="4.033380%">
      <col width="4.172462%">
      <col width="4.033380%">
      <col width="4.033380%">
      <col width="4.033380%">
      <col width="4.172462%">
      <col width="4.033380%">
      <col width="4.033380%">
      <col width="3.198887%">
      <col width="4.033380%">
      <col width="4.450626%">
      <col width="4.450626%">
</colgroup>
<tr valign="top">
<td width="11.126565%" colspan="1" rowspan="1" valign="top">
<div align="center">Procentuālā izteiksmē</div>
</td>
<td width="4.033380%" colspan="1" rowspan="1" valign="top">
<div align="center"><i>B</i></div>
</td>
<td width="3.337969%" colspan="1" rowspan="1" valign="top">
<div align="center"><i>Dk</i></div>
</td>
<td width="4.033380%" colspan="1" rowspan="1" valign="top">
<div align="center"><i>D</i></div>
</td>
<td width="4.033380%" colspan="1" rowspan="1" valign="top">
<div align="center"><i>Gr</i></div>
</td>
<td width="4.033380%" colspan="1" rowspan="1" valign="top">
<div align="center"><i>Esp</i></div>
</td>
<td width="4.033380%" colspan="1" rowspan="1" valign="top">
<div align="center"><i>F</i></div>
</td>
<td width="4.033380%" colspan="1" rowspan="1" valign="top">
<div align="center"><i>Irl</i></div>
</td>
<td width="4.033380%" colspan="1" rowspan="1" valign="top">
<div align="center"><i>I</i></div>
</td>
<td width="2.920723%" colspan="1" rowspan="1" valign="top">
<div align="center"><i>Lux</i></div>
</td>
<td width="3.337969%" colspan="1" rowspan="1" valign="top">
<div align="center"><i>Nl</i></div>
</td>
<td width="4.033380%" colspan="1" rowspan="1" valign="top">
<div align="center"><i>Ös</i></div>
</td>
<td width="4.172462%" colspan="1" rowspan="1" valign="top">
<div align="center"><i>Port</i></div>
</td>
<td width="4.033380%" colspan="1" rowspan="1" valign="top">
<div align="center"><i>SF</i></div>
</td>
<td width="4.033380%" colspan="1" rowspan="1" valign="top">
<div align="center"><i>S</i></div>
</td>
<td width="4.033380%" colspan="1" rowspan="1" valign="top">
<div align="center"><i>UK</i></div>
</td>
<td width="4.172462%" colspan="1" rowspan="1" valign="top">
<div align="center"><i>EU-15</i></div>
</td>
<td width="4.033380%" colspan="1" rowspan="1" valign="top">
<div align="center"><i>Cz</i></div>
</td>
<td width="4.033380%" colspan="1" rowspan="1" valign="top">
<div align="center"><i>Hu</i></div>
</td>
<td width="3.198887%" colspan="1" rowspan="1" valign="top">
<div align="center"><i>Cy</i></div>
</td>
<td width="4.033380%" colspan="1" rowspan="1" valign="top">
<div align="center"><i>Slk</i></div>
</td>
<td width="4.450626%" colspan="1" rowspan="1" valign="top">
<div align="center"><i>EU-25*</i></div>
</td>
<td width="4.450626%" colspan="1" rowspan="1" valign="top">
<div align="center"><i>EU-27*</i></div>
</td>
</tr>
<tr valign="top">
<td width="11.126565%" colspan="1" rowspan="1" valign="top">
<div>Atpalikušie</div>
<div>reģioni</div>
<div>(87. panta 3. punkta a) apakšpunkts)</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>12,5</div>
</td>
<td width="4.033380%" colspan="1" rowspan="1" valign="top">
<div>36,6</div>
</td>
<td width="4.033380%" colspan="1" rowspan="1" valign="top">
<div>36,2</div>
</td>
<td width="4.033380%" colspan="1" rowspan="1" valign="top">
<div>2,9</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>29,2</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.172462%" colspan="1" rowspan="1" valign="top">
<div>70,1</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>4,0</div>
</td>
<td width="4.172462%" colspan="1" rowspan="1" valign="top">
<div>15</div>
</td>
<td width="4.033380%" colspan="1" rowspan="1" valign="top">
<div>88,6</div>
</td>
<td width="4.033380%" colspan="1" rowspan="1" valign="top">
<div>72,2</div>
</td>
<td width="3.198887%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>88,9</div>
</td>
<td width="4.450626%" colspan="1" rowspan="1" valign="top">
<div>27,7</div>
</td>
<td width="4.450626%" colspan="1" rowspan="1" valign="top">
<div>32,2</div>
</td>
</tr>
<tr valign="top">
<td width="11.126565%" colspan="1" rowspan="1" valign="top">
<div>„Statistiskā efekta” reģioni</div>
</td>
<td width="4.033380%" colspan="1" rowspan="1" valign="top">
<div>12,4</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>6,1</div>
</td>
<td width="4.033380%" colspan="1" rowspan="1" valign="top">
<div>55,5</div>
</td>
<td width="4.033380%" colspan="1" rowspan="1" valign="top">
<div>5,8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>1,0</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>3,4</div>
</td>
<td width="4.172462%" colspan="1" rowspan="1" valign="top">
<div>3,8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0,6</div>
</td>
<td width="4.172462%" colspan="1" rowspan="1" valign="top">
<div>4,3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.198887%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.450626%" colspan="1" rowspan="1" valign="top">
<div>3,6</div>
</td>
<td width="4.450626%" colspan="1" rowspan="1" valign="top">
<div>3,4</div>
</td>
</tr>
<tr valign="top">
<td width="11.126565%" colspan="1" rowspan="1" valign="top">
<div>Citas jomas</div>
<div>(87. panta 3. punkta c) apakšpunkts)</div>
</td>
<td width="4.033380%" colspan="1" rowspan="1" valign="top">
<div>13,5</div>
</td>
<td width="3.337969%" colspan="1" rowspan="1" valign="top">
<div>8,6</div>
</td>
<td width="4.033380%" colspan="1" rowspan="1" valign="top">
<div>11,0</div>
</td>
<td width="4.033380%" colspan="1" rowspan="1" valign="top">
<div>7,9</div>
</td>
<td width="4.033380%" colspan="1" rowspan="1" valign="top">
<div>17,7</div>
</td>
<td width="4.033380%" colspan="1" rowspan="1" valign="top">
<div>15,5</div>
</td>
<td width="4.033380%" colspan="1" rowspan="1" valign="top">
<div>50,0</div>
</td>
<td width="4.033380%" colspan="1" rowspan="1" valign="top">
<div>3,9</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7,5</div>
</td>
<td width="4.033380%" colspan="1" rowspan="1" valign="top">
<div>19,1</div>
</td>
<td width="4.172462%" colspan="1" rowspan="1" valign="top">
<div>2,8</div>
</td>
<td width="4.033380%" colspan="1" rowspan="1" valign="top">
<div>33,0</div>
</td>
<td width="4.033380%" colspan="1" rowspan="1" valign="top">
<div>15,3</div>
</td>
<td width="4.033380%" colspan="1" rowspan="1" valign="top">
<div>19,3</div>
</td>
<td width="4.172462%" colspan="1" rowspan="1" valign="top">
<div>13,3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>27,8</div>
</td>
<td width="3.198887%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.450626%" colspan="1" rowspan="1" valign="top">
<div>11,8</div>
</td>
<td width="4.450626%" colspan="1" rowspan="1" valign="top">
<div>10,8</div>
</td>
</tr>
<tr valign="top">
<td width="11.126565%" colspan="1" rowspan="1" valign="top">
<div>Kopā </div>
</td>
<td width="4.033380%" colspan="1" rowspan="1" valign="top">
<div>25,9</div>
</td>
<td width="3.337969%" colspan="1" rowspan="1" valign="top">
<div>8,6</div>
</td>
<td width="4.033380%" colspan="1" rowspan="1" valign="top">
<div>29,6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="4.033380%" colspan="1" rowspan="1" valign="top">
<div>59,6</div>
</td>
<td width="4.033380%" colspan="1" rowspan="1" valign="top">
<div>18,4</div>
</td>
<td width="4.033380%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>34,1</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7,5</div>
</td>
<td width="4.033380%" colspan="1" rowspan="1" valign="top">
<div>22,5</div>
</td>
<td width="4.172462%" colspan="1" rowspan="1" valign="top">
<div>76,7</div>
</td>
<td width="4.033380%" colspan="1" rowspan="1" valign="top">
<div>33,0</div>
</td>
<td width="4.033380%" colspan="1" rowspan="1" valign="top">
<div>15,3</div>
</td>
<td width="4.033380%" colspan="1" rowspan="1" valign="top">
<div>23,9</div>
</td>
<td width="4.172462%" colspan="1" rowspan="1" valign="top">
<div>32,5</div>
</td>
<td width="4.033380%" colspan="1" rowspan="1" valign="top">
<div>88,6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="3.198887%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>88,9</div>
</td>
<td width="4.450626%" colspan="1" rowspan="1" valign="top">
<div>43,1</div>
</td>
<td width="4.450626%" colspan="1" rowspan="1" valign="top">
<div>46,4</div>
</td>
</tr>
</table></div>
<p>*	Piezīme. Uz Igauniju, Latviju, Lietuvu, Maltu, Poliju un
Slovēniju saskaņā ar EK Līguma 87. panta 3. punkta
a) apakšpunktu atbalsts attiecas 100%, un tās nav ietvertas
tabulā, bet ES 25 dalībvalstu kopējā apjomā.
Arī uz Bulgāriju un Rumāniju saskaņā ar 87. panta
3. punkta a) apakšpunktu atbalsts attiecas 100%, un tās ir
ietvertas ES 27 dalībvalstu kopējā apjomā.</p>
<hr><p><sup><b><a name="fn1" href="#fnB1">[1]</a></b></sup> 	EK Līguma
87. panta 3. punkta a) apakšpunktā noteikts, ka
„atbalstu, lai sekmētu to zonu ekonomisko attīstību,
kurās dzīves līmenis ir ārkārtīgi zems vai
kurās pastāv ievērojams bezdarbs”, var uzskatīt par
saderīgu ar kopējo tirgu.” </p>
<p><sup><b><a name="fn2" href="#fnB2">[2]</a></b></sup> 	EK Līguma
87. panta 3. punkta c) apakšpunktā noteikts, ka
„atbalsts, kas attīsta atsevišķas saimnieciskās
darbības vai atsevišķas ekonomikas jomas, ja šāds
atbalsts nemaina tirdzniecības apstākļus tiktāl, ka tie
būtu pretrunā vispārējām interesēm,” var
tikt uzskatīts par saderīgu ar kopējo tirgu.</p>


