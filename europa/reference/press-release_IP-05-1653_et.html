<h1>
<a name="Heading4"></a><b>Riigiabi: Komisjon võtab vastu uued
regionaalabi suunised aastateks 2007–2013</b></h1>
<p><b><i>Euroopa Komisjon võttis vastavalt EÜ asutamislepingu riigiabi
eeskirjadele vastu uued regionaalabi suunised. Need suunised hõlmavad
ajavahemikku 2007–2013, mis vastab ELi struktuurifondide järgmise
programmiperioodi pikkusele. Suunistes kehtestatakse eeskirjad, mille kohaselt
on lubatud vaesemate piirkondade arengut edendav riigiabi, näiteks
ettevõtetele antavad otsesed investeerimistoetused ja maksusoodustused.
Suunistes on täpsustatud regionaalabikõlblike piirkondade valiku
eeskirjad ja määratletud abi lubatud maksimummäärad.
Kooskõlas ELi ühtekuuluvuspoliitikaga ja Euroopa Ülemkogu
taotlustega riigiabi vähendamiseks ja selle paremaks suunamiseks
keskendutakse uutes suunistes regionaalabi andmisele laienenud liidu kõige
mahajäänumatele piirkondadele, pöörates tähelepanu ka
konkurentsivõime parandamisele ja sujuva ülemineku
tagamisele.</i></b></p>
<p>Konkurentsivolinik Neelie Kroes ütles: „Suunised tasakaalustavad
erinevaid huvisid, toetavad meie ühtekuuluvuseesmärke ja toetavad
riigiabi tegevuskava eesmärki, milleks on väiksem, kuid paremini
suunatud abi. Mul on hea meel, et ülevaade valmis piisavalt aegsasti, et
liikmesriigid saaksid välja töötada oma regionaalarengukavad
aastateks 2007-2013“. </p>
<p>Praeguste suuniste kohaselt elab 52,2% EL-25 elanikest piirkondades, mis on
regionaalabikõlblikud. 34,2% EL-25 elanikest elab piirkondades, mida
peetakse ebasoodsas olukorras olevaks võrreldes kogu EL-25 keskmisega (ning
mis on seega abikõlblikud asutamislepingu artikli 87 lõike 3 punkti
a<sup><b><a name="fnB1" href="#fn1">[1]</a></b></sup> alusel), ja millel on
õigus kõrgeimale abimäärale (40–50 protsenti), ning
18% elab piirkondades, mis on suhteliselt vähem ebasoodsas olukorras
(abikõlblikud asutamislepingu artikli 87 lõike 3 punkti
c<sup><b><a name="fnB2" href="#fn2">[2]</a></b></sup> alusel) ja seega on neil
õigus väiksemale abimäärale, milleks on 10–20
protsenti.</p>
<p>Uute suuniste kohaselt on regionaalabikõlblik 43,1% EL-25 elanikkonnast.
Selles sisaldub ka turvavõrgustik, mis peab tagama, et ükski
liikmesriik ei kaotaks rohkem kui 50% oma praegusest abimäärast.</p>
<p>Piirkondadel, kus SKT elaniku kohta on vähem kui 75% EL-25 keskmisest
(st ebasoodsas olukorras piirkonnad), on õigus saada kõrgeimate
määrade järgi artikli 87 lõike 3 punkti a alusel antavat
abi, samuti tegevusabi (ettevõtte jooksvate kulude vähendamiseks
antavat regionaalabi). Need piirkonnad moodustavad EL-25 elanikkonnast 27,7%.
Arvestades nende piirkondade jõukuse suurt erinevust, mis jääb
vahemikku 32,2% kuni 74,9% ühenduse keskmisest, on nad jagatud kolme
kategooriasse. See tähendab, et kui regionaalabi antakse nende piirkondade
suurettevõtetele, on abi maksimummäärad järgmised:</p>
<div><table border="1" width="100%">
<colgroup>
      <col width="33.173077%">
      <col width="33.173077%">
      <col width="33.173077%">
</colgroup>
<tr valign="top">
<td width="33.173077%" colspan="1" rowspan="1" valign="top">
<div><b>Piirkondlik SKT %na EL-25 SKTst</b></div>
</td>
<td width="33.173077%" colspan="1" rowspan="1" valign="top">
<div><b>% EL-25 elanikkonnast</b></div>
</td>
<td width="33.173077%" colspan="1" rowspan="1" valign="top">
<div><b>Suurettevõtetele antava abi maksimummäär</b></div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;75%</div>
</td>
<td width="33.173077%" colspan="1" rowspan="1" valign="top">
<div>14,05%</div>
</td>
<td width="33.173077%" colspan="1" rowspan="1" valign="top">
<div>30%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;60%</div>
</td>
<td width="33.173077%" colspan="1" rowspan="1" valign="top">
<div>6,30%</div>
</td>
<td width="33.173077%" colspan="1" rowspan="1" valign="top">
<div>40%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;45%</div>
</td>
<td width="33.173077%" colspan="1" rowspan="1" valign="top">
<div>7,37%</div>
</td>
<td width="33.173077%" colspan="1" rowspan="1" valign="top">
<div>50%</div>
</td>
</tr>
</table></div>
<p>Eriomaste ebasoodsate tingimuste tõttu loetakse
äärepoolseimaid piirkondi vastavalt artikli 87 lõike 3 punktile a
ebasoodsas olukorras olevaiks hoolimata nende suhtelisest SKTst.</p>
<p>Niinimetatud „statistilise mõju piirkonnad“, mille SKT on
vähem kui 75% EL-15 STKst, kuid üle 75% EL-25 SKTst (3,6% EL-25
elanikkonnast), saavad „ebasoodsas olukorras olija“
üleminekustaatuse ja neil on õigus madalaimale abimäärale
vastavalt EÜ asutamislepingu artikli 87 lõike 3 punktile a. Nende
piirkondade suurettevõtetele kohaldatakse 30%list abimäära 2010.
aasta lõpuni. Olukord neis piirkondades vaadatakse üle aastal 2010.
Kui nende olukord on halvenenud, saavad nad artikli 87 lõike 3 punkti a
alusel soodustusi ka edaspidi. Muul juhul on nad abikõlblikud artikli 87
lõike 3 punkti c alusel ning alates 1. jaanuarist 2011 on abimäär
20%.</p>
<p>Piirkonnad, mille SKT elaniku kohta on üle 75% EL-25 keskmisest,
võivad saada liikmesriikidelt regionaalabi EÜ asutamislepingu artikli
87 lõike 3 punkti c alusel madalamas määras (10 kuni 15
protsenti). Liikmesriigid võivad need piirkonnad ise kindlaks
määrata vastavalt siseriiklikule regionaalarengukavale, juhul kui
elanikkonna ülempiiri ei ületata ja peetakse kinni teatud
miinimumtingimustest, et ära hoida kuritarvitusi.</p>
<p>Piirkondadele, kelle abimäärad vähenevad kõige enam, on
üleminekumeetmed ette nähtud aastani 2010. Aastani 2008 kehtivad
üleminekumeetmed piirkondadele, kes uute suuniste põhjal enam
abikõlblikud pole. </p>
<p>Abi määrasid võib kõigis toetatavates piirkondades
tõsta 20%, kui abi antakse väikeettevõtetele ja 10%, kui abi
antakse keskmise suurusega ettevõtetele.</p>
<p>Uute ettevõtete loomist toetatavates piirkondades ergutatakse uut liiki
abiga, mida võib asutamis- ja laienemisjärgus
väikeettevõtetele anda esimese viie aasta jooksul.</p>
<p>Eraldada võib uut liiki tegevusabi, et võidelda hõredalt
asustatud piirkondade elanikkonna vähenemise vastu, samuti on lihtsustatud
eeskirjad, mis käsitlevad tegevusabi andmist äärepoolseimatele
piirkondadele.</p>
<p>Uued suunised sisaldavad ka mitmeid teisi muudatusi, mis selgitavad ja
lihtsustavad praegusi eeskirju. Eelkõige on regionaalabi suunistesse
esmakordselt lisatud eeskirjad, mis käsitlevad väga suuri, üle 50
miljoni euro suuruseid investeerimisprojekte.<br>Uued suunised on
kättesaadavad aadressil:<br><a
href="http://ec.europa.eu/competition/state_aid/regional/">http://ec.europa.eu/competition/state_aid/regional/</a></p>
<p><a
href="/rapid/pressReleasesAction.do?reference=MEMO/05/491&format=HTML&aged=0&language=EN&guiLanguage=en">MEMO/05/491</a></p>
<p><b>Regionaalabi kate rahvastiku järgi, 2007 – 2013</b></p>
<div><table border="1" width="100%">
<colgroup>
      <col width="9.735744%">
      <col width="4.033380%">
      <col width="3.337969%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="2.920723%">
      <col width="3.337969%">
      <col width="4.033380%">
      <col width="4.450626%">
      <col width="4.033380%">
      <col width="4.033380%">
      <col width="4.033380%">
      <col width="4.450626%">
      <col width="4.033380%">
      <col width="4.033380%">
      <col width="3.337969%">
      <col width="4.033380%">
      <col width="4.867872%">
      <col width="4.867872%">
</colgroup>
<tr valign="top">
<td width="9.735744%" colspan="1" rowspan="1" valign="top">
<div align="center">In %</div>
</td>
<td width="4.033380%" colspan="1" rowspan="1" valign="top">
<div align="center">B</div>
</td>
<td width="3.337969%" colspan="1" rowspan="1" valign="top">
<div align="center">Dk</div>
</td>
<td width="4.033380%" colspan="1" rowspan="1" valign="top">
<div align="center">D</div>
</td>
<td width="4.033380%" colspan="1" rowspan="1" valign="top">
<div align="center">Gr</div>
</td>
<td width="4.033380%" colspan="1" rowspan="1" valign="top">
<div align="center">Esp</div>
</td>
<td width="4.033380%" colspan="1" rowspan="1" valign="top">
<div align="center">F</div>
</td>
<td width="4.033380%" colspan="1" rowspan="1" valign="top">
<div align="center">Irl</div>
</td>
<td width="4.033380%" colspan="1" rowspan="1" valign="top">
<div align="center">I</div>
</td>
<td width="2.920723%" colspan="1" rowspan="1" valign="top">
<div align="center">Lux</div>
</td>
<td width="3.337969%" colspan="1" rowspan="1" valign="top">
<div align="center">Nl</div>
</td>
<td width="4.033380%" colspan="1" rowspan="1" valign="top">
<div align="center">Ös</div>
</td>
<td width="4.450626%" colspan="1" rowspan="1" valign="top">
<div align="center">Port</div>
</td>
<td width="4.033380%" colspan="1" rowspan="1" valign="top">
<div align="center">SF</div>
</td>
<td width="4.033380%" colspan="1" rowspan="1" valign="top">
<div align="center">S</div>
</td>
<td width="4.033380%" colspan="1" rowspan="1" valign="top">
<div align="center">UK</div>
</td>
<td width="4.450626%" colspan="1" rowspan="1" valign="top">
<div align="center">EU-15</div>
</td>
<td width="4.033380%" colspan="1" rowspan="1" valign="top">
<div align="center">Cz</div>
</td>
<td width="4.033380%" colspan="1" rowspan="1" valign="top">
<div align="center">Hu</div>
</td>
<td width="3.337969%" colspan="1" rowspan="1" valign="top">
<div align="center">Cy</div>
</td>
<td width="4.033380%" colspan="1" rowspan="1" valign="top">
<div align="center">Slk</div>
</td>
<td width="4.867872%" colspan="1" rowspan="1" valign="top">
<div align="center">EU-25*</div>
</td>
<td width="4.867872%" colspan="1" rowspan="1" valign="top">
<div align="center">EU-27*</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Ebasoodsas olukorras</div>
<div>piirkonnad</div>
<div>(artikli 87 lõike 3 punkt a)</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>12,5</div>
</td>
<td width="4.033380%" colspan="1" rowspan="1" valign="top">
<div>36,6</div>
</td>
<td width="4.033380%" colspan="1" rowspan="1" valign="top">
<div>36,2</div>
</td>
<td width="4.033380%" colspan="1" rowspan="1" valign="top">
<div>2,9</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>29,2</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.450626%" colspan="1" rowspan="1" valign="top">
<div>70,1</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>4,0</div>
</td>
<td width="4.450626%" colspan="1" rowspan="1" valign="top">
<div>15</div>
</td>
<td width="4.033380%" colspan="1" rowspan="1" valign="top">
<div>88,6</div>
</td>
<td width="4.033380%" colspan="1" rowspan="1" valign="top">
<div>72,2</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>88,9</div>
</td>
<td width="4.867872%" colspan="1" rowspan="1" valign="top">
<div>27,7</div>
</td>
<td width="4.867872%" colspan="1" rowspan="1" valign="top">
<div>32,2</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>«Statistilise mõju» piirkonnad</div>
</td>
<td width="4.033380%" colspan="1" rowspan="1" valign="top">
<div>12,4</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>6,1</div>
</td>
<td width="4.033380%" colspan="1" rowspan="1" valign="top">
<div>55,5</div>
</td>
<td width="4.033380%" colspan="1" rowspan="1" valign="top">
<div>5,8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>1.0</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>3,4</div>
</td>
<td width="4.450626%" colspan="1" rowspan="1" valign="top">
<div>3,8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0,6</div>
</td>
<td width="4.450626%" colspan="1" rowspan="1" valign="top">
<div>4,3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.867872%" colspan="1" rowspan="1" valign="top">
<div>3,6</div>
</td>
<td width="4.867872%" colspan="1" rowspan="1" valign="top">
<div>3,4</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Muud piirkonnad</div>
<div>(artikli 87 lõike 3 punkt c)</div>
</td>
<td width="4.033380%" colspan="1" rowspan="1" valign="top">
<div>13,5</div>
</td>
<td width="3.337969%" colspan="1" rowspan="1" valign="top">
<div>8,6</div>
</td>
<td width="4.033380%" colspan="1" rowspan="1" valign="top">
<div>11,0</div>
</td>
<td width="4.033380%" colspan="1" rowspan="1" valign="top">
<div>7,9</div>
</td>
<td width="4.033380%" colspan="1" rowspan="1" valign="top">
<div>17,7</div>
</td>
<td width="4.033380%" colspan="1" rowspan="1" valign="top">
<div>15,5</div>
</td>
<td width="4.033380%" colspan="1" rowspan="1" valign="top">
<div>50,0</div>
</td>
<td width="4.033380%" colspan="1" rowspan="1" valign="top">
<div>3,9</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7,5</div>
</td>
<td width="4.033380%" colspan="1" rowspan="1" valign="top">
<div>19,1</div>
</td>
<td width="4.450626%" colspan="1" rowspan="1" valign="top">
<div>2,8</div>
</td>
<td width="4.033380%" colspan="1" rowspan="1" valign="top">
<div>33,0</div>
</td>
<td width="4.033380%" colspan="1" rowspan="1" valign="top">
<div>15,3</div>
</td>
<td width="4.033380%" colspan="1" rowspan="1" valign="top">
<div>19,3</div>
</td>
<td width="4.450626%" colspan="1" rowspan="1" valign="top">
<div>13,3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>27,8</div>
</td>
<td width="3.337969%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.867872%" colspan="1" rowspan="1" valign="top">
<div>11,8</div>
</td>
<td width="4.867872%" colspan="1" rowspan="1" valign="top">
<div>10,8</div>
</td>
</tr>
<tr valign="top">
<td width="9.735744%" colspan="1" rowspan="1" valign="top">
<div>Kokku</div>
</td>
<td width="4.033380%" colspan="1" rowspan="1" valign="top">
<div>25,9</div>
</td>
<td width="3.337969%" colspan="1" rowspan="1" valign="top">
<div>8,6</div>
</td>
<td width="4.033380%" colspan="1" rowspan="1" valign="top">
<div>29,6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="4.033380%" colspan="1" rowspan="1" valign="top">
<div>59,6</div>
</td>
<td width="4.033380%" colspan="1" rowspan="1" valign="top">
<div>18,4</div>
</td>
<td width="4.033380%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>34,1</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7,5</div>
</td>
<td width="4.033380%" colspan="1" rowspan="1" valign="top">
<div>22,5</div>
</td>
<td width="4.450626%" colspan="1" rowspan="1" valign="top">
<div>76,7</div>
</td>
<td width="4.033380%" colspan="1" rowspan="1" valign="top">
<div>33,0</div>
</td>
<td width="4.033380%" colspan="1" rowspan="1" valign="top">
<div>15,3</div>
</td>
<td width="4.033380%" colspan="1" rowspan="1" valign="top">
<div>23,9</div>
</td>
<td width="4.450626%" colspan="1" rowspan="1" valign="top">
<div>32,5</div>
</td>
<td width="4.033380%" colspan="1" rowspan="1" valign="top">
<div>88,6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="3.337969%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>88,9</div>
</td>
<td width="4.867872%" colspan="1" rowspan="1" valign="top">
<div>43,1</div>
</td>
<td width="4.867872%" colspan="1" rowspan="1" valign="top">
<div>46,4</div>
</td>
</tr>
</table></div>
<p>*	Märkus: Eesti, Leedu, Läti, Malta, Poola ja Sloveenia kattuvus on
EÜ asutamislepingu artikli 87 lõike 3 punkti a alusel antava abi puhul
100% ja nad on tabelist välja jäetud, kuid arvestatud EL-25 riikide
hulka. Ka Bulgaaria ja Rumeenia kattuvus on EÜ asutamislepingu artikli 87
lõike 3 punkti a alusel antava abi puhul 100% ja nad on arvestatud EL-27
riikide hulka.</p>
<hr><p><sup><b><a name="fn1" href="#fnB1">[1]</a></b></sup> 	EÜ asutamislepingu
artikli 87 lõike 3 punkt a sätestab, et „abi majandusarengu
edendamiseks niisugustes piirkondades, kus elatustase on erakordselt madal
või kus valitseb tõsine tööpuudus" võib pidada
ühisturuga kokkusobivaks.</p>
<p><sup><b><a name="fn2" href="#fnB2">[2]</a></b></sup> 	EÜ asutamislepingu
artikli 87 lõike 3 punkt c sätestab, et „abi teatud
majandustegevuse või teatud majanduspiirkondade arengu soodustamiseks, kui
niisugune abi ei mõjuta ebasoovitavalt kaubandustingimusi määral,
mis oleks vastuolus ühiste huvidega“ võib pidada ühisturuga
kokkusobivaks.</p>


