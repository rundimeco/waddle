<h1>
<a name="Heading4"></a><b>A vidékfejlesztés
következő generációja: jobb, szélesebb körű,
egyszerűbb</b></h1>
<p><b><i>A Bizottság javaslatot fogadott el az EU
vidékfejlesztési ágazati politikájának a
megerősítésére és a végrehajtásának
nagymértékű egyszerűsítésére.  A
Bizottság meg kívánja reformálni az EU
vidékfejlesztési ágazati
politikáját</i></b><sup><i><a name="fnB1" href="#fn1">[1]</a></i></sup><b><i>
polgárok környezetre, élelmiszer-biztonságra és
minőségre összpontosuló igényeinek megfelelően,
hogy fontosabb szerepet játsszon az új, megreformált
közös agrárpolitikában (KAP).  A javaslat a
2007–2013-as időszakban a teljes EU-finanszírozásra
vonatkozóan évente 13,7 milliárd euró erejéig fogja
növelni az EU-finanszírozást. Az egységes
finanszírozási és programozási eszköz
létrehozásával az új politika irányítása
és ellenőrzése sokkal könnyebb lesz. A
következetesség, az átláthatóság és
láthatóság növekedni fog. A tagállamoknak és a
régióknak nagyobb szabadságuk lesz a programok
végrehajtásában.</i></b></p>
<p>Franz Fischler, a mezőgazdasági, vidékfejlesztési és
halászati főbiztos nyilatkozta: – Egy alap, egy program, egy
ellenőrzés.<i> Ez az alapja az új, hatékonyabb,
következetes és átlátható vidékfejlesztési
politikának.</i></p>
<p>Sandra Kalniete hozzátette: – Ez nagyon jó hír,
főként azoknak, akik az új tagállamok vidéki
térségeiben élnek.<i> A javaslat tartalmaz
intézkedéseket, amelyek ezen területekre és az ott
élők speciális szükségleteire
irányulnak.”</i></p>
<p><b>Az új vidékfejlesztési politika főbb
jellemzői:</b></p>
<ul>
<li>Egységes finanszírozási és programozási
eszköz, az Európai Vidékfejlesztési Alap (EVFA)</li>
<li>Egy valódi EU vidékfejlesztési stratégia, jobb
összpontosításokkal az EU-prioritásokra</li>
<li>Megerősített ellenőrzés, értékelés
és tájékoztatás. A számlák ellenőrzési
rendszerének rendezése ki lesz terjesztve a vidékfejlesztés
minden részére</li>
<li>Megerősített alulról felfele irányuló
megközelítés. A tagállamok, a régiók és a
helyi tevékenységi csoportoknak több beleszólásuk lesz
a programok helyi igényekhez igazításába.</li></ul><p><b>A
három fő célkitűzés:</b></p>
<p><b>1. irányvonal: A mezőgazdaság és erdészet
versenyképességének növelése</b></p>
<p>Például:</p>
<ul>
<li>a mezőgazdaság és erdészet fejlesztéséhez
és átalakításához kapcsolódó
infrastruktúra javítása és fejlesztése</li>
<li>élelmiszer-minőségi rendszerekben résztvevő
gazdák támogatása</li>
<li>fiatal mezőgazdasági termelők berendezkedése</li>
<li>fél-önfenntartó gazdák támogatása az új
tagállamokban a versenyképessé válásuk
érdekében</li></ul><p>A nemzeti keret 15 %-át az 1.
irányvonalra kell költeni. Az EU-társfinanszírozás
mértéke maximum 50 % (75 % a konvergenciarégiókban)</p>
<p><b>2. irányvonal: Környezetvédelem és
területigazgatás</b></p>
<p>Például:</p>
<ul>
<li>hegyvidéki területek gazdáinak a természeti
hátrányból adódó kifizetések </li>
<li>“NATURA 2000” kifizetések</li>
<li>Agrár-környezetvédelmi intézkedések</li>
<li>állat-egészségügyi kifizetések</li></ul><p>Az
agrár-környezetvédelmi intézkedések
kötelezőek maradnak. A kedvezményezetteknek tiszteletben kell
tartaniuk a mezőgazdaságra és erdészetre vonatkozó EU-s
és nemzeti kötelező követelményeket. </p>
<p>A nemzeti keret minimum 25 %-át a 2. irányvonalra kell
költeni. Az EU-társfinanszírozás mértéke maximum
55 % (80 % a konvergenciarégiókban).</p>
<p><b>3. irányvonal: Az életminőség és a
diverzifikáció fejlesztése</b></p>
<p> Például:</p>
<ul>
<li>a nem mezőgazdasági tevékenységek
diverzifikációja</li>
<li>a mikrovállalkozások alapításának a
támogatása</li>
<li>a turizmus ösztönzése</li>
<li>falumegújítás</li></ul><p>A nemzeti keret minimum 15
%-át a 3. irányvonalra kell költeni. Az
EU-társfinanszírozás mértéke maximum 50 % (75 % a
konvergenciarégiókban).</p>
<p><b>Új megközelítés a LEADER-hez</b></p>
<p>A helyi tevékenységi csoportok helyi fejlesztési
stratégiájának a végrehajtásához minden programnak
tartalmazni kell egy LEADER elemet. A nemzeti finanszírozási
programnak minimum 7 %-a a LEADER-nek van fenntartva. Az adott időszakra
vonatkozó teljes támogatás 3 %-a tartalékolva lesz és
2012/13-ban a legjobb eredményekkel rendelkező tagállamok
között kerül felosztásra.</p>
<hr><p><sup><b><a name="fn1" href="#fnB1">[1]</a></b></sup> A
háttérért lásd: <a
href="/rapid/pressReleasesAction.do?reference=MEMO/04/180&format=HTML&aged=0&language=EN&guiLanguage=fr">MEMO/04/180</a></p>


