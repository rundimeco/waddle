<h1>
<a name="Heading7"></a><b>Komisarė Wallström pažymi
2005 m. EUROPE DIRECT gautą 100 000-ąją
užklausą</b></h1>
<p><b><i>Šiandien Europos Komisijos viceprezidentė Margot
Wallström paskelbė, kad Europos piliečiams skirta Europos
Komisijos informacijos tarnyba EUROPE DIRECT pasiekė rekordinį
rezultatą – gavo 100 000-ąją užklausą 2005
metais. Šią užklausą pateikė p. Malgorzata Jagóra,
Lenkijos pilietė, kuri paskambino EUROPE DIRECT ir paklausė apie
importo mokesčius baldams bei laisvą prekių judėjimą.
Šio mėnesio pradžioje Europos Komisija taip pat visoje Europoje
gatvėse pradėjo vykdyti reklamos
kampaniją<sup><a name="fnB1" href="#fn1">[1]</a></sup> ,
reklamuojančią EUROPE DIRECT bendrajai visuomenei.</i></b></p>
<p>Viceprezidentė Wallström pasakė: „<i>Europa turi
aktyviai bendrauti su savo piliečiais, kad jie geriau suprastų,
kokį svarbų vaidmenį Europos Sąjunga vaidina Europos
piliečių gyvenime. Dar niekada nebuvo tiek daug diskutuojama apie ES
ir niekada ES nebuvo tokia reikalinga. Todėl labai svarbu, kad Komisija
suprantamai bendrautų su savo piliečiais jiems rūpimais
klausimais</i>.” </p>
<p>Ji pridėjo: „<i>EUROPE DIRECT tarnyba, padedanti Europos
piliečiams rasti atsakymus į kylančius klausimus apie ES , yra
viena iš esamų Komisijos iniciatyvų, atitinkančių D
planą, kuria siekiama suartinti ES su piliečiais, pradedant
dialogą ir diskusijas su ES susijusiais klausimais</i>.”</p>
<p><b>Kas yra EUROPE DIRECT?</b></p>
<p>EUROPE DIRECT buvo įkurta 1998 m. Ši tarnyba 15 ES valstybių
pradėjo veikti 2000 metais. Nuo 2004 m. gegužės 1 d. 10
naujų valstybių narių piliečiai taip pat gali naudotis vienu
telefono numeriu: <b>00800 6 7 8 9 10 11</b>. 2005 m. gaunamų
užklausų skaičius pasiekė visų laikų rekordą.
Prieš gegužės ir birželio mėn. Prancūzijoje bei
Nyderlanduose vykusius referendumus dėl Konstitucijos užklausų
skaičius pasiekė 12 000 per mėnesį. </p>
<p>Dabar tarnyba pasveikino 100 000-ąjį vartotoją. Šis
skaičius ženkliai pralenkė 2004 m. pasiektą bendrą
vartotojų skaičių – 80 000.</p>
<p> 100 000-oji vartotoja p. Malgorzata Jagóra buvo pakviesta apsilankyti
Briuselyje esančiame kontaktų centre, kur ji susitiks su
viceprezidente Margot Wallström. Šio apsilankymo metu p.
Wallström taip pat pasinaudos proga padėkoti 40-iai čia
dirbančių bendravimo įvairiomis kalbomis atstovams už
jų pastangas atsakyti į piliečių klausimus 20 oficialių
ES kalbų ir pagirti jų darbo kokybę.</p>
<p>Neseniai nepriklausomo vertintojo atlikta Vartotojų patenkinimo apklausa
parodė, kad pagrindiniu tarnybos privalumu vartotojai įvardija tai,
kad galima pateikti užklausas įvairiomis su ES susijusiomis temomis,
kad į klausimus yra atsakoma greitai ir kompetetingai, taip pat kad tarnyba
yra lengvai pasiekiama („Iki ES – tik vienas telefono
skambutis”). Vartotojai taip pat aukštai įvertino tai, kad
į jų klausimus atsakoma asmeniškai. Kreipiantis į EUROPE
DIRECT dėl interaktyvumo ir galimybės bendrauti su žmogum, taip
pat dėl to, kad atsakymai į skubius klausimus pateikiami nedelsiant,
pirmenybė buvo teikiama užklausoms telefonu. Apklausa parodė, kad
maždaug į 95% el. paštu pateiktų užklausų buvo
atsakyta per 3 dienas. (Sudėtingesnes užklausas nagrinėja DG
PRESS arba specializuotos tarnybos; į jas atsakoma per 10 dienų);
EUROPE DIRECT interneto pagalbos tarnybai pirmenybę teikė
respondentai, pageidavę interaktyvumo ir nedelsiamo atsakymo ir kurie
turėjo prieigą prie interneto. </p>
<p><b>Populiarios temos </b></p>
<p>2005 m. buvo gauta daug užklausų apie ES Konstituciją. Kita
„karšta tema” buvo ES keleivių teisių reglamentas,
kuris, be kitų, nagrinėja keleivių teises į
kompensaciją skrydžių vėlavimo ar atidėjimo Europoje
atvejais. Tarnyba taip pat gavo daug užklausų apie tolesnę ES
plėtrą. Vartotojus domino plėtros grafikas ir procesai,
susiję su galimu Turkijos įstojimu į ES. Pastaruoju metu tarnyba
gaudavo užklausų apie prekybos embargo iš Kinijos importuojamoms
prekėms, paukščių gripą, taip pat užklausų
apie žiniasklaidos pareiškimus su gyvūnų gerbūviu
susijusios politikos klausimais atitinkamai iš Vokietijos ir
Prancūzijos. </p>
<p><b>Vartotojų profiliai</b></p>
<p>EUROPE DIRECT tarnybos paslaugomis naudojasi tiek studentai, ruošiantys
esė, tiek smulkaus ir vidutinio verslo atstovai, norintys sužinoti,
kaip gauti finansavimą kompanijai įkurti ar išplėsti,
specialistai, norintys pasitarti dėl ES direktyvų, bei pensininkai,
norintys sužinoti apie pensininkų gyvenimo sąlygas kitose
šalyse. </p>
<p>Tą dieną, kai EUROPE DIRECT gavo savo 100 000-ąją
užklausą 2005 metais, į tarnybą taip pat kreipėsi ponia
iš JK, norinti dalyvauti ES miestų dvynių programoje; Italijoje
gyvenanti latvė, pageidavusi daugiau sužinoti apie savo kaip Italijos
gyventojos teises; mokytoja iš Prancūzijos, prašiusi informacijos
apie ES, kurią galėtų naudoti savo klasėje, taip pat vyras
iš Vokietijos, kuriam reikėjo informacijos apie šeimos
persikėlimą į JK. </p>
<p><b>Bendra informacija</b></p>
<p>Tarnyba dirba nuo pirmadienio iki penktadienio, nuo 9:00 iki 18:30 CET
(Centrinės Europos laiku). Nedarbo valandomis galima palikti
pranešimą EUROPE DIRECT balso pašto sistemoje. Tarnybai
priklauso:</p>
<p>•	Vienas <i>nemokamas* telefono numeris</i> (00 800 6 7 8 9 10 11),
kuriuo galima skambinti iš visų 25 valstybių narių.</p>
<p>•	<i>Standartinis telefono numeris</i> (+32 2 299 96 96), kuriuo galima
skambinti i viso pasaulio (taikomi standartiniai pokalbių telefonu
įkainiai). <br>•	<i>El. pašto tarnyba, pasiekiama
tinklalapyje</i> </p>
<p><a
href="http://ec.europa.eu/europedirect/">http://ec.europa.eu/europedirect/</a></p>
<p>•	<i>Interneto pagalbos tarnyba</i>, pasiekiama tame pačiame
tinklalapyje: <a
href="http://ec.europa.eu/europedirect/">http://ec.europa.eu/europedirect/</a>.</p>
<hr><p><sup><b><a name="fn1" href="#fnB1">[1]</a></b></sup> Belgijoje vykdomos
reklamos kampanijos nuotraukas rasite šiuo adresu: <a
href="http://ec.europa.eu/avservices/photo/photo_reportage_en.cfm?id=767">http://ec.europa.eu/avservices/photo/photo_reportage_en.cfm?id=767</a></p>


