<h1>
<a name="Heading4"></a><b>Új finanszírozások a
transzeurópai energia- és közlekedési hálózatokra,
valamint a GALILEO- és a Marco Polo-programokra a 2007-től 2013-ig
terjedő időszakra</b></h1>
<p><b><i>A Bizottság több mint 22 milliárd eurót javasol
hét évre a transzeurópai energia- és közlekedési
hálózatokra, valamint a GALILEO- és a Marco Polo-programokra ily
módon támogatva a közúton történő
áruszállítással szemben az egyéb
áruszállítási módokat. „Eljött az ideje,
hogy az Európai Unió elegendő mennyiségű
költségvetési forrást irányítson a köz-
és magánszektorok felé annak érdekében, hogy azok
több beruházást hajtsanak végre a jelentősebb
infrastruktúrákban és a meghatározó energia- és
közlekedési technológiákban a valóságos belső
piac és a jobb versenyképesség elősegítése
érdekében” – hangsúlyozta Loyola de Palacio.
</i></b></p>
<p>Az elkövetkezendő időszakra (2007–2013) szóló
pénzügyi tervek keretében a Bizottság alapos
újraértékelésre javasolja a transzeurópai energia-
és közlekedési hálózatok (a továbbiakban: TEN)
költségvetését és a pénzügyi
támogatások nyújtásának módjait. </p>
<ul>
<li>A közlekedési szektort illetően a rendeletjavaslat 20,35
milliárd eurós költségvetést irányoz elő, a
támogatásokat bizonyos projektekre korlátozza és
támogatásösztönző rátát engedélyez, mely
– kivételes esetekben – a határon átnyúló
projektek költségének 50 %-át is elérheti. A
támogatások feltétele a projektekben megvalósuló
közlekedési formák kiegyensúlyozása és a
kölcsönös átjárhatóság tiszteletben
tartása lesz. A Bizottság és a tagállamok kezelésben
betöltött szerepe meghatározandó. Ez a
költségvetés, mely az előző időszakhoz képest
lényeges növekedést mutat, lehetővé teszi a TEN-nek a
Parlament és a Tanács által április 29-én
elhatározott<sup><b><a name="fnB1" href="#fn1">[1]</a></b></sup> 30,
prioritást élvező projektjének a
finanszírozását. (összesen 225 milliárd euró),
valamint a légi és vasúti közlekedés
irányításának európai rendszerére vonatkozó
programok elősegítését. Figyelembe véve a
tagállamok közötti, előreláthatólag
kétszeresére emelkedő forgalmat 2020-ig bezárólag, a
költségvetés hozzájárul a gazdasági
növekedés és a GDP emelkedésének (a GDP 3 %-áig)
fenntartásához, valamint a CO-kibocsátás 4 %-os
csökkentéséhez. </li>
<li>Az energiaszektort illetően a rendelet 340 millió eurós
költségvetést irányoz elő, melynek
eredményeképp lehetővé válik az elektromos
rendszerösszekötőkkel és a gázvezetékekkel
kapcsolatos megvalósíthatósági tanulmányok
finanszírozása, mely két ágazat elengedhetetlen a belső
piac jó működése és az ellátás
biztonsága szempontjából.</li></ul><p>A Bizottság két
másik kiegészítő rendeletet is előterjesztett :</p>
<ul>
<li>A meglévő Marco Polo-program fejlesztése, melynek célja
az áruszállítási módok kiegyensúlyozása a
közúti áruszállításról egyre inkább az
egyéb szállítási módok felé mozdulva. A Marco Polo
II. új fellépéseket tartalmaz, mint a „tenger
autósztrádái” és az úgynevezett
forgalomelkerülési fellépés. A program, amely a
2007–2013 közötti időszakra 740 millió euróval
rendelkezik, az EU-val szomszédos országokra is kiterjed. A
Bizottság számításai szerint minden, a Marco Polo-programra
használt 1 euró után 6 euró térül meg
szociális és környezetvédelmi haszon formájában.
</li>
<li>1 milliárd eurós anyagi hozzájárulás a GALILEO
európai műholdas rádiónavigációs rendszer
elindításának telepítési és
működtetési fázisában. A rendszer
működtetése révén előálló kereskedelmi
bevétel hosszú távon biztosítja a pénzügyi
egyensúlyt.
</li></ul><hr><p><sup><b><a name="fn1" href="#fnB1">[1]</a></b></sup> 	<a
href="http://ec.europa.eu/ten/transport/revision/revision_1692_96_en.htm">http://ec.europa.eu/ten/transport/revision/revision_1692_96_en.htm</a></p>
<p></p>


