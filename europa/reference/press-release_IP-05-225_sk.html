<h1>
<a name="Heading4"></a><b>“POMOC – pre život bez
tabaku”: EÚ začína novú kampaň proti
fajčeniu</b></h1>
<p><b><i>Podľa  dnes spustenej kampane EÚ proti fajčeniu v
hodnote 72 miliónov eur môžu mladí ľudia –
či už nefajčiari alebo tí, ktorí chcú s
fajčením prestať dostať pomoc a začať život
bez tabaku. Túto kampaň uviedol pred budovou ústredia
Európskej komisie Berlaymont na Rond-Point Schuman komisár pre zdravie
a ochranu spotrebiteľa Markos Kyprianou odhalením sloganu kampane
„POMOC – pre život bez tabaku“ umiestnenom na obrovskej
nafukovacej konštrukcii, ktorá bude postupne vystavovaná
v hlavných mestách všetkých 25 členských
štátov. Novú kampaň pre Európsku komisiu navrhlo
konzorcium odborníkov v oblasti ochrany zdravia a zdravia
verejnosti (podrobnosti sú uvedené v dokumente <a
href="/rapid/pressReleasesAction.do?reference=MEMO/05/68&format=HTML&aged=0&language=EN&guiLanguage=fr">MEMO/05/68</a>).
Putovnú kampaň vystrieda letná reklamná kampaň
„POMOC“ v televízii a kinách. Komisár Kyprianou
uviedol: “Ochorenia a úmrtia spôsobené
fajčením stoja štáty EÚ 100 miliárd eur
ročne. Prevencia a informačné kampane typu
“POMOC” sú investíciou pre zdravšiu
a úspešnejšiu budúcnosť našich občanov.
Okrem propagácie životného štýlu bez tabaku pre
mladých ľudí kampaň upozorní na
nebezpečenstvá, ktoré prináša pasívne
fajčenie a zároveň podporí trend zavádzania
verejných priestorov so zákazom fajčenia.” Európska
komisia na túto novú kampaň, ktorá potrvá až do
roku 2008, vyčlenila 72 miliónov eur. Hlavnými
cieľovými skupinami je dospievajúca mládež (vo veku od
15 do 18 rokov) a mladí ľudia (vo veku od 18 do 30
rokov).</i></b></p>
<p>Európsky komisár pre zdravie a ochranu spotrebiteľa Markos
Kyprianou povedal: “<i>Osem z desiatich fajčiarov
začína s fajčením v puberte a počas
dospievania. Ak sa na fajčení stanú závislými,
vďaka tomuto zlozvyku nejeden z nich predčasne umiera.
Každoročne až 650,000 obyvateľov EÚ umiera na ochorenia
spôsobené fajčením. Som pripravený urobiť
všetko, čo je v mojich silách na to, aby som zabránil
mladým ľuďom začať s fajčením a pomohol
mladým fajčiarom zbaviť sa tohto zlozvyku ešte predtým,
ako zničí ich zdravie. Rád by som bol svedkom výrazného
posunu v našej spoločnosti, kde sa život bez fajčenia
stáva normou a počet ľudí závislých na
fajčení sa neustále zmenšuje. Pri dosahovaní tohto
cieľa by výrazne pomohlo, keby všetky štáty EÚ
nasledovali príklad Írska, Talianska a Malty a zakázali
fajčenie na verejnosti.</i>”</p>
<p>“POMOC” je druhá najväčšia kampaň proti
fajčeniu v celej EÚ organizovaná pod vedením Komisie.
Vychádza zo skúseností  získaných na základe prvej
kampane tohto druhu pod názvom “Neboj sa povedať nie (Feel Free
to Say No)” v rokoch 2002 až 2004, počas ktorej sa podarilo
skontaktovať viac ako miliardu mladých ľudí v celej
EÚ (pozri <a
href="/rapid/pressReleasesAction.do?reference=IP/04/1284&format=HTML&aged=0&language=EN&guiLanguage=fr">IP/04/1284</a>).
</p>
<p>Kampaň “POMOC” tvorí putovná kampaň,
 kampaň venovaná vzťahom s verejnosťou a
reklamná kampaň s podpornými informáciami na internete,
ktoré sa týkajú pomoci pri zbavovaní sa fajčiarskeho
zlozvyku. Systematickým zbieraním a analýzou
informácií zameraných proti fajčeniu uverejnených
v médiách sa bude zaoberať Európske observatórium
na sledovanie informácií o tabaku.</p>
<p>Kampaň „POMOC“ navrhlo konzorcium pozostávajúce z
odborníkov v oblasti ochrany zdravia a mediálnych
spoločností. Mediálne spoločnosti túto kampaň
pripravujú v partnerstve s mimovládnymi organizáciami
a orgánmi ochrany verejného zdravia, ktoré zastrešuje
Európska sieť pre prevenciu fajčenia (ENSP). Túto
stratégiu vyvinuli na základe informácií poskytnutých
poradným panelom odborníkov, ktorého predsedom je profesor Gerard
Hastings zo Strediska pre výskum a kontrolu tabaku na Univerzite v
Stirlingu. Toto konzorcium získalo zmluvu na dodanie novej kampane na
základe otvorenej výzvy na verejné ponukové
výberové konanie, ktorú Komisia uverejnila v roku 2004.</p>
<p><b>Ďalšie informácie</b></p>
<p><a
href="http://ec.europa.eu/health/ph_determinants/life_style/Tobacco/help_en.htm">http://ec.europa.eu/health/ph_determinants/life_style/Tobacco/help_en.htm</a>,</p>
<p><a
href="http://ec.europa.eu/mediatheque/photo/index_en.html">http://ec.europa.eu/mediatheque/photo/index_en.html</a></p>
<p>a </p>
<p><a href="http://www.help-eu.com">http://www.help-eu.com</a></p>
<p>Viac informácií týkajúcich sa akcií EÚ na
kontrolu tabaku nájdete v <a
href="/rapid/pressReleasesAction.do?reference=MEMO/05/69&format=HTML&aged=0&language=EN&guiLanguage=fr">MEMO/05/69</a>.</p>

