<h1>
<a name="Heading4"></a><b>Moldova, Norvegia, Turcia şi Ucraina se
alătură Comunităţii Energiei cu statut de
observator</b></h1>
<h2>
<a name="Heading7"></a><b><i>Cu ocazia reuniunii ministeriale a
Comunităţii Energiei care a avut loc astăzi la Skopje, Turcia,
Ucraina, Moldova şi Norvegia au primit statutul de observator în
cadrul acestei organizaţii.</i></b><b><i> Comisarul Piebalgs a declarat:
„Mesajul Uniunii Europene este clar: vom acţiona pentru a conferi
temei legal relaţiilor noastre cu ţări cheie, astfel
încât să consolidăm interesele noastre comune”. El a
subliniat că posibilitatea de a deveni membru este o ofertă. El a
menţionat: „Dorim ca Uniunea Europeană să
împărtăşească avantajele pieţei interne a energiei
şi să reitereze angajamentul nostru faţă de partenerii
noştri şi dorim, de asemenea, asigurarea aprovizionării cu
energie.” </i></b></h2>
<p>Tratatul de instituire a Comunităţii Energiei este instrumentul
juridic pentru crearea unei pieţe europene a energiei mai extinse. Acesta a
intrat în vigoare la începutul acestui an, după ratificarea de
către ultima ţără semnatară, Muntenegru. Statutul de
observator este prima etapă spre posibilitatea de a deveni membru al
Comunităţii Energiei şi nu este exclusă posibilitatea
extinderii acestui statut.</p>
<p>Tratatul de instituire a Comunităţii Europene a Cărbunelui
şi Oţelului, care a stat la baza Uniunii Europene, a servit drept
model pentru Tratatul de instituire a Comunităţii Energiei. Acesta
este deschis oricărei ţări care doreşte să accepte
regulile pieţei energiei a Uniunii Europene şi care are legături
fizice directe cu reţelele de gaz şi electricitate din Uniunea
Europeană. Actualii membri sunt: Uniunea Europeană (25 state membre),
Croaţia, Bosnia şi Herţegovina, Serbia, Muntenegru, Albania,
UNMIK – Kosovo, fosta Republică Iugoslavă a Macedoniei, Bulgaria
şi România.</p>

