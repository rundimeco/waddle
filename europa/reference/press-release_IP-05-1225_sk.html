<h1>
<a name="Heading4"></a><b>Nová priemyselná politika:
vytvorenie podmienok pre prosperujúcu výrobu</b></h1>
<p><b><i>Európska komisia dnes predstavila novú, jednotnejšiu
priemyselnú politiku s cieľom vytvoriť v
najbližších rokoch lepšie rámcové podmienky pre
výrobné odvetvia. Touto novou priemyselnou politikou chce Komisia
reagovať na výzvy, ktoré predstavujú globalizácia
a tvrdá medzinárodná konkurencia.  Európskej únii
záleží na výrobnom priemysle, ktorý zamestnáva
viac ako 34 miliónov ľudí, podieľa sa troma štvrtinami
na exporte EÚ a predstavuje viac ako 80 % výdavkov
súkromného sektora na vedu a výskum. Nová priemyselná
politika EÚ bude dopĺňať prácu jednotlivých
členských štátov s cieľom podporiť silný
a dynamický priemyselný základ. Uvedená politika
zahŕňa sedem nových medzisektorových iniciatív,
týkajúcich sa konkurencieschopnosti, energetiky
a životného prostredia, práv duševného
vlastníctva, lepšej regulácie, výskumu a inovácii v
oblasti priemyslu, prístupu na trh, kvalifikácie a  riadenia
štrukturálnej zmeny. Tieto iniciatívy pomôžu
širokej skupine priemyselných odvetví. Komisia tiež navrhuje
nové iniciatívy, ktoré sú prispôsobené pre
špecifické odvetvia, akými sú napr. informačné
a komunikačné technológie, farmaceutický
a obranný priemysel. Komisia sa tiež zameriava na investície
do odborného vzdelania a na prípravu ľudí na zmenu. 
Uvedené ciele priemyselnej politiky podporujú adaptabilitu a
štrukturálnu zmenu s cieľom oživiť
konkurencieschopnosť výroby v EÚ hlavne v kontexte rastúcej
konkurencie z Číny a z Ázie. Nová priemyselná politika
je dôležitým krokom pri realizácii nového
lisabonského „partnerstva pre rast a zamestnanosť“.
&#270;alšie informácie možno nájsť v <a
href="/rapid/pressReleasesAction.do?reference=MEMO/05/352&format=HTML&aged=0&language=EN&guiLanguage=en">MEMO/05/352</a>.</i></b></p>
<p>Podpredseda Komisie Günter Verheugen, ktorý je zodpovedný za
podnikateľskú a priemyselnú politiku, povedal:
<i>“Výroba hrá pri zabezpečení budúcej prosperity
Európy dôležitú ulohu.  Staré časy protekcionizmu
a subvencií sú nenávratne preč. Politici
nevytvárajú pracovné miesta. Môžeme však pre
priemysel vytvoriť patričný rámec, v ktorom bude
prosperovať. Súčasná stratégia zahŕňa skupinu
nových, na mieru šitých iniciatív, ktorých cieľom
je zatraktívnenie našich priemyselných odvetví pre
investície a nové pracovné miesta.“</i></p>
<p>Komisia preskúmala politické výzvy v jednotlivých
sektoroch prostredníctvom systematického skríningu 27
odvetví výrobného a stavebného priemyslu
a s nimi súvisiacich politických výziev. </p>
<p>Ako odpoveď na tieto výzvy navrhuje Komisia navrhuje viacero
<b>nových iniciatív</b>:</p>
<p><b>I) Sedem nových, rozsiahlych medziodvetvových politických
iniciatív<sup><a name="fnB1" href="#fn1">[1]</a></sup>:</b></p>
<ul>
<li>1. Iniciatíva týkajúca sa <b>práv duševného
vlastníctva</b> a <b>falšovania</b> (začne v roku 2006)</li>
<li>2. Skupina na vysokej úrovni pre <b>konkurencieschopnosť,
energetiku a životné prostredie</b> (začne do konca roka
2005)</li>
<li>3<b>. Externé aspekty konkurencieschopnosti a prístupu na trh</b>
(jar 2006)</li>
<li>4. Nový <b>program zjednodušovania</b> právnych predpisov
(október 2005)</li>
<li>5. Zlepšovanie <b>kvalifikácie </b>pracovníkov <b>v
odvetviach</b> (2006)</li>
<li>6. <b>Riadenie štrukturálnej zmeny</b> vo výrobe (koniec roka
2005)</li>
<li>7. Integrovaný európsky prístup k <b>priemyselnému
výskumu a inovácii</b> (2005)</li></ul><p><b>I) Sedem nových
iniciatív alebo činností zameraných na jednotlivé
odvetvia:</b></p>
<ul>
<li>1. Vytvorenie nového <b>farmaceutického fóra</b> (prvá
schôdza v roku 2006)</li>
<li>2.Strednodobé preskúmanie <b>stratégie pre</b>
biologické vedy a <b>biotechnológiu</b> (2006-2007)</li>
<li>3. Nová skupina na vysokej úrovni pre <b>chemický
a obranný priemysel</b> ( 2007)</li>
<li>4. Európsky <b>vesmírny</b> program</li>
<li>5.Pracovná skupina pre
konkurencieschopnosť <b>informačných
a komunikačných technológií</b> (IKT) (2005/2006)</li>
<li><b>6. Politický dialóg o strojárskom priemysle</b>
(2005/2006)</li>
<li>7.Séria <b>štúdií o</b> <b>konkurencieschonosti</b>
vrátane IKT, potravinárskeho priemyslu a oblasti módy a
dizajnu.</li></ul><p>Odštartovanie novej priemyselnej politiky dokazuje,
že Komisia je odhodlaná prispieť k <b>silného
priemyselného základu</b>. Na to, aby dosiahla tento cieľ,
Komisia podnikne nevyhnutné opatrenia na zlepšenie rámcových
podmienok pre výrobný priemysel a na zabezpečenie súladu
medzi rôznymi politickými oblasťami. Komisia zdôrazňuje
dôležitosť súdržnosti a súčinnosti
jednotlivých politík, pričom sa zameriava hlavne na lepšiu
reguláciu, ktorá je dôležitým nástrojom na
zvýšenie konkurencieschopnosti európskeho priemyslu. </p>
<p>Nový prístup Komisie poskytne <b>zvýšenú
súdržnosť a integráciu</b> politík s cieľom
zabezpečiť <b>výrazný efekt na
konkurencieschopnosť</b>. Prostredníctvom zahrnutia
kľúčových zúčastnených strán,
sociálnych partnerov a členských štátov do rannej
fázy tvorenia politiky sa Komisia bude snažiť o dosiahnutie
väčšieho konsenzu v otázke politiky.  Uvedené
iniciatívy majú dopĺňať prácu na úrovniach
jednotlivých členských štátov s cieľom
vysporiadať sa s kľúčovými výzvami v
rozličných sektoroch výrobného priemyslu.</p>
<p></p>
<p>Výkonnosť väčšiny jednotlivých
výrobných odvetví v EÚ bola v porovnaní s inými
výrobnými odvetviami v industrializovaných ekonomikách
dobrá. Hospodárstvo EÚ však nie je z dôvodu svojej
priemyselnej štruktúry pripravené na prebiehajúci
globalizačný proces najlepším možným
spôsobom. Obchod EÚ sa naďalej sústreďuje v odvetviach,
v ktorých sa používajú stredne vysoké technológie
a v ktorých je odborná kvalifikovanosť na nízkej alebo na
strednej úrovni. Táto skutočnosť vystavuje EÚ
konkurencii zo strany rýchlo sa rozvíjajúcich ekonomík.
Preto sú adaptabilita a štrukturálna zmena potrebnými
kľúčovými faktormi, ak chce EÚ maximalizovať
prínosy vyplývajúce z integrácie čínskej,
indickej a iných rýchlo rastúcich ekonomík do
svetového hospodárstva.</p>
<p></p>
<p>Celý text novej priemyselnej politiky je k dispozícii na
internetovej adrese:</p>
<p><a
href="http://ec.europa.eu/enterprise/enterprise_policy/industry/">http://ec.europa.eu/enterprise/enterprise_policy/industry/</a>index_en.htm</p>
<p><br>Gregor Kreuzhuber:	29.665.65<br>Catherine Bunyan:	29.965.12 </p>
<p></p>
<hr><p><sup><b><a name="fn1" href="#fnB1">[1]</a></b></sup> Realizácia
navrhovaných medziodvetvových iniciatív podlieha osobitným
rozhodnutiam Komisie. Tie zahŕňajú mandát pre skupinu na
vysokej úrovni pre konkurencieschopnosť, energetiku
a životné prostredie, ktorej budú spolupredsedať
príslušní komisári.</p>
<p></p>


