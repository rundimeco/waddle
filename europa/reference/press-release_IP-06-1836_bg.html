<h1>
<a name="Heading4"></a><b>Декларация
на комисаря
Фереро-Валднер
във връзка с
присъдата на
либийския
съд по
случая</b><b> от
Бенгази</b></h1>
<h2>
<a name="Heading7"></a><b><i>Днес
Либийският
наказателен
съд потвърди
смъртните
присъди на
българските
и
палестинското
медицински
лица,
въвлечени</i></b><b><i>
в случая от
Бенгази.
Европейският
кoмисар за
външни
отношения и
политика на
съседство
Бенита
Фереро-Валднер
изрази
следната
реакция:</i></b></h2>
<p>„<i>Ние просто
не можем да
приемем тази
присъда и
вярваме, че
случаят ще
бъде отнесен
към по-висша
инстанция. Аз
твърдо се
надявам, че
към лекаря и
медицинските
сестри ще
бъде
проявена
милост в
същия дух на
взаимно
уважение и
хуманно
съпричастие,
който бе
характерен
за
интензивните
дискусии,
проведени
между
Европейския
съюз и други
партньори, от
една страна, и
семействата
на децата от
Бенгази, от
друга.</i>“</p>
<p>На 25 декември
2005 г.
Върховният
съд отмени
първата
смъртна
присъда и
върна делото
за
преразглеждане.
</p>
<p>Комисията
също така
осъществи
тясно
сътрудничество
и съвместна
работа с
либийските
власти по
СПИН-трагедията
в Бенгази,
когато
повече от 400
деца и майки
бяха
заразени с
ХИВ/СПИН. През
ноември 2004 г. ЕС
стартира
„План за
действие
срещу ХИВ в
полза на
Бенгази“,
който
включва
техническа и
медицинска
помощ за
Центъра за
инфекциозни
заболявания
и имунология
в Бенгази (BCIDI);
подпомагане
на
социалната
интеграция
на пациенти и
техните
семейства;
както и помощ
за
либийските
власти в
изготвянето
на
национална
програма за
борба със
СПИН. Във
връзка с това
комисарят
Фереро-Валднер
каза: „<i>Ние
продължаваме
да работим за
подобряване
качеството
на грижите за
заразените
деца, и няма
да жалим
усилия, за да
ги върнем към
нормален
живот</i>.<i> Тази
дейност
започна с
голям успех
преди две
години с
Плана за
действие
срещу ХИВ в
полза на
Бенгази и ще
продължи
посредством
Международен
фонд -
Бенгази,
който днес
получава
подкрепа от
много
правителства,
публични и
корпоративни
дарители.</i>“</p>
<p>Работата по
този план за
действие от
страна на
либийските
власти с
подкрепата
на Комисията
и
държавите-членки
на ЕС
напредва
добре, а
Комисията
вече е
осигурила 2
млн. евро от
бюджета на
Общността.
Редица
държави-членки
на ЕС
възнамеряват
да дадат своя
принос за
Плана за
действие на
ЕС в полза на
Бенгази.  </p>
<p>Пет
български
медицински
сестри
(Кристияна
Вълчева, Нася
Ненова,
Валентина
Сиропуло,
Валя
Червеняшка,
Снежана
Димитрова) и
един
палестински
медик (Ашраф
Ал Хаджудж) са
в затвора в
Либия от
момента на
установяване
на заразата с
ХИВ/СПИН в
болницата в
Бенгази през
1999 г. ЕС
нееднократно
е изразявал
сериозни
резерви
относно
основанията
за тяхното
наказателно
преследване
и съдене,
третирането
им в затвора и
забавянето
на правната
процедура. ЕС
неведнъж е
настоявал
либийските
власти да
гарантират
справедлив
процес.<br><a name="_Hlt130017665"></a><a name="_Hlt130017666"></a>За
повече
информация: </p>
<p><a
href="http://ec.europa.eu/external_relations/lybia/intro/index.htm">http://ec.europa.eu/external_relations/lybia/intro/index.htm</a></p>

