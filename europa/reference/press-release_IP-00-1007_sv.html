<H3>
<P><B>Vilda f</B><B>åglar och livsmilj</B><B>öer: Kommissionen kritiserar brister i Belgiens, Sveriges, Portugals och Luxemburgs lagstiftning</B></H3>
<P><I><B>Europeiska kommissionen har beslutat att vidta ytterligare r</B></I><I><B>ättsliga </B></I><I><B>åtg</B></I><I><B>ärder mot Belgien, Sverige, Portugal och Luxemburg f</B></I><I><B>ör brister i den nationella lagstiftningen n</B></I><I><B>är det g</B></I><I><B>äller genomf</B></I><I><B>örandet av Europeiska unionens direktiv om vilda f</B></I><I><B>åglar och livsmilj</B></I><I><B>öer. I enlighet med direktivet om vilda f</B></I><I><B>åglar har kommissionen beslutat att f</B></I><I><B>öra Sverige till EG-domstolen och s</B></I><I><B>ända tv</B></I><I><B>å motiverade yttranden (en andra varning) till Belgien. N</B></I><I><B>är det g</B></I><I><B>äller direktivet om livsmilj</B></I><I><B>öer har kommissionen beslutat att f</B></I><I><B>öra Belgien och Luxemburg till EG-domstolen och s</B></I><I><B>ända ett motiverat yttrande till Sverige. Kommissionen har ocks</B></I><I><B>å beslutat att s</B></I><I><B>ända ett motiverat yttrande till Portugal om brister i Portugals lagstiftning med avseende p</B></I><I><B>å b</B></I><I><B>åda direktiven. </B></I>
<P>Margot Wallström, kommissionsledamot med ansvar för miljöfrågor, hade följande kommentarer till besluten: "Det är nödvändigt med en korrekt nationell lagstiftning om dessa två centrala naturskyddsdirektiv skall kunna genomföras. Jag uppmanar därför de berörda medlemsstaterna att göra sitt yttersta för att anpassa sina nationella lagar till kraven i direktiven."
<P>Direktivet om vilda fåglar (rådets direktiv 79/409/EEG om bevarande av vilda fåglar) är gemenskapens äldsta naturskyddslagstiftning och genom detta direktiv upprättas ett övergripande system för skydd av gemenskapens vilda fågelarter. Detta skyddssystem består av en rad separata komponenter som dock griper in i varandra. En sådan komponent är bevarandet av livsmiljöer, bl.a. genom särskilda skyddsområden. En andra består av en uppsättning förbud mot sådant som utgör direkta hot mot fåglar (t.ex. avsiktlig förstörelse av deras bon och ägg) samt därmed förbunden verksamhet som handel med levande eller döda fåglar. En tredje omfattar jaktregler som begränsar antalet arter det är tillåtet att jaga, perioderna då jakt tillåts och jaktmetoderna. När det gäller den andra och tredje komponenten är det möjligt att införa undantag, men dessa måste uppfylla strikta krav<sup><a name="file.tmp_Ref_1"><a href="#file.tmp_Foot_1">(1)</a></a></sup>. 
<P>Genom direktivet om livsmiljöer (rådets direktiv 92/43/EEG om bevarande av livsmiljöer samt vilda djur och växter) upprättas ett liknande skyddssystem, som utvidgats till att omfatta en mängd olika typer av djur, växter och livsmiljöer. Direktivet syftar till att skapa ett nät av skyddade områden med beteckningen Natura 2000, som även kommer att omfatta de skyddsområden som inrättas enligt direktivet om vilda fåglar. Genom direktivet om livsmiljöer ändras också vissa bestämmelser i direktivet om vilda fåglar som rör bevarandet av livsmiljöer.
<P>När det gäller direktivet om vilda fåglar rör beslutet att föra <B>Sverige</B> till EG-domstolen de svagheter som kvarstår i svensk lagstiftning trots framstegen som gjordes under 1999. Framför allt är det de skyddsåtgärderna för bevarande av livsmiljöer som är otillräckliga: den svenska lagstiftningen garanterar inte en bedömning av alla planer och projekt som på ett betydande sätt kan påverka särskilda skyddsområden. 
<P>Sverige har inkommit med förslag till lagstiftning för att åtgärda bristerna, men dessa lagar avses börja gälla först från 2001, vilket är otillfredsställande.
<P>Ett av de motiverade yttrandena mot <B>Belgien</B> gäller det bristande genomförandet av direktivet i Vallonien. Det andra motiverade yttrandet mot Belgien rör det faktum att belgisk lagstiftning inte säkerställer att det nödvändiga skyddssystemet tillämpas då särskilda skyddsområden utses.
<P>När det gäller direktivet om livsmiljöer rör besluten om att föra <B>Belgien </B>och <B>Luxemburg</B> till EG-domstolen och att sända ett motiverat yttrande till <B>Sverige</B> de omfattande bristerna i den nationella lagstiftning som dessa medlemsstater anmält till kommissionen. Det gäller bland annat säkerhetsåtgärderna för bevarande av livsmiljöer, förbud och undantag. I Sveriges fall liknar dessa brister de som behandlas i det motiverande yttrandet om direktivet om vilda fåglar, i synnerhet det faktum att planer och projekt som på ett betydande sätt kan påverka särskilda Natura 2000-områden upprättade i enlighet med direktivet inte behandlas på lämpligt sätt i lagstiftningen. 
<P>Beslutet att sända ett motiverat yttrande till <B>Portugal</B> rör allvarliga brister i införlivandet av båda direktiven, i synnerhet när det gäller skyddsåtgärder för bevarande av livsmiljöer. I likhet med den svenska lagstiftningen säkerställer inte Portugals lagstiftning att alla planer och projekt som på ett betydande sätt kan påverka Natura 2000-områden behandlas på lämpligt sätt. 
<P>Kommissionens beslut visar att den är fast besluten att säkerställa att villkoren för att säkra skyddet av Europas vilda djur och växter samt livsmiljöer uppfylls i hela gemenskapen. <p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> Artikel 9.</B></SUP>
