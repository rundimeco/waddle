<h1>
<a name="Heading4"></a><b>"Jobb og vekst" i aksjon: Den første
heleuropeiske jobbmessen skal holdes i september</b></h1>
<h2>
<a name="Heading7"></a><b><i>Over 250 europeiske byer og tettsteder deltar
på den først heleuropeiske jobbmessen noensinne den 29. og 30.
september. Arrangementet er en del av EYWM som er EUs europeiske år for fri
flyt av arbeidstakere og står for European Year of Workers’ Mobility.
Det kommer til å inneholde en rekke aktiviteter og muligheter for folk til
å lære mer om arbeid og yrker i andre europeiske land. Jobbmesser vil
finne sted i alle de 25 EU-landene, i tillegg til Island, Norge, Bulgaria,
Romania og Sveits. Vladimir , den europeiske kommissæren for sysselsetting,
sosialpolitikk og likestilling, vil komme med mer informasjon om messene i dag,
samtidig som han vil dele ut arbeidermobilitetsprisen for 2006.</i></b></h2>
<p><a name="OLE_LINK6"></a>"Denne jobbmessen er nok et steg mot å
gjøre mobilitet en virkelighet for arbeidstakere i EU," sa Vladimir
Špidla, den europeiske kommissæren for sysselsetting, sosialpolitikk
og likestilling. "Tidlig i dette europeiske året for arbeidernes mobilitet
var vi vitne til lanseringen av den nye EURES-jobbportalen med en million ledige
stillinger, samt noen positive beslutninger som lettet på restriksjonene
for fri flyt av EU-arbeidere. I årets andre halvdel har vi nå
muligheten til å gå lokalt med budskapet vårt om at fri flyt av
arbeidstakere er bra for arbeidere, virksomheter og økonomien generelt.</p>
<p>Den europeiske jobbmessen er et av høydepunktene i EYWM 2006. Hensikten
med messen er å hjelpe europeere med å lære mer om å jobbe
utenlands og bytte karriere. Aktivitetene omfatter store jobbmesser i byer som
Leipzig, Helsingfors, Stockholm, København, Brussel, Poznan, Marseille,
store "jobbturnéer" i Storbritannia og en "mobilitetsbuss" som skal
kjøre gjennom ni EU-land med avreise fra Paris den 22. september og ankomst
i Brussel den 17. oktober. </p>
<p>Besøkende på jobbmessen vil ikke bare høre om jobbmuligheter i
Europa men også om hvordan man går fram for å flytte til et annet
land eller region. Mennesker som allerede har endret karriere og arbeidet i et
annet land, vil også være til stede for å gi råd og svare
på spørsmål.</p>
<p>Arbeidernes mobilitetspris 2006 belønner en organisasjon, en virksomhet
og en enkeltperson som har bidratt aktivt til å fremme mobilitet under
EYWM. Forslag på kandidater kan sendes inn fra og med i dag, og vinnerne
mottar prisen fra kommissær Špidla under den siste konferansen for
EYWM i Frankrike den 11. desember. </p>
<p>EYWM har som mål å fremme fri flyt av arbeidere innen nye sektorer,
ferdigheter og land i hele EU. Bare 2 % av europeere bor i et annet EU-land enn
der de ble født, en situasjon som stort sett ikke har forandret seg på
de siste 30 årene. Den gjennomsnittlige ansettelsestiden i EU er 10,6
år – i USA er den 6,5. </p>
<p><a
href="http://ec.europa.eu/eures/home.jsp?lang=en">http://ec.europa.eu/eures/home.jsp?lang=en</a></p>
<p><a
href="http://ec.europa.eu/employment_social/workersmobility_2006/index.cfm?language=EN">http://ec.europa.eu/employment_social/workersmobility_2006/index.cfm?language=EN</a></p>
<p>Se <a
href="http://europa.eu/rapid/pressReleasesAction.do?reference=MEMO/06/290&format=HTML&aged=0&language=EN&guiLanguage=fr">MEMO/06/290</a>
for en detaljert oversikt over arrangementer.</p>

