<H3>
<P><B>Komission kolmas laivanrakennusta koskeva kertomus: Etel</B><B>ä-Korea vastuussa markkinoilla jatkuvasta kriisist</B><B>ä</B></H3>
<P><I><B>Kolmannessa kertomuksessa maailman laivanrakennustilanteesta Euroopan komissio toteaa, ett</B></I><I><B>ä maailman laivanrakennusmarkkinoilla on edelleen vakavia ongelmia. Vaikka tilaukset ovat lis</B></I><I><B>ä</B></I><I><B>äntyneet, alusten hinnat eiv</B></I><I><B>ät yleens</B></I><I><B>ä ole t</B></I><I><B>äysin toipuneet aiemmasta romahduksesta. Komission kertomuksessa p</B></I><I><B>ä</B></I><I><B>ätell</B></I><I><B>ä</B></I><I><B>än, ett</B></I><I><B>ä nykyisen hintakuopan ovat aiheuttaneet etel</B></I><I><B>äkorealaisten telakoiden eritt</B></I><I><B>äin alhaiset tarjoushinnat. Kes</B></I><I><B>äkuussa 2000 allekirjoitettiin "hyv</B></I><I><B>äksytty neuvottelup</B></I><I><B>öyt</B></I><I><B>äkirja", jonka avulla pyrittiin saamaan pit</B></I><I><B>ävi</B></I><I><B>ä sitoumuksia siit</B></I><I><B>ä, ettei Etel</B></I><I><B>ä-Korean hallitus osallistuisi laivanrakennustoiminnan rahoittamiseen. T</B></I><I><B>äst</B></I><I><B>ä huolimatta kahdenv</B></I><I><B>äliset neuvottelut Etel</B></I><I><B>ä-Korean kanssa p</B></I><I><B>ä</B></I><I><B>ättyiv</B></I><I><B>ät tuloksettomina. EU:n teollisuus on j</B></I><I><B>ätt</B></I><I><B>änyt kaupan esteit</B></I><I><B>ä koskevan asetuksen mukaisen valituksen, jotta ongelmaan puututtaisiin WTOn s</B></I><I><B>ä</B></I><I><B>änt</B></I><I><B>öjen mukaisesti. J</B></I><I><B>äsenvaltiot keskustelevat kertomuksessa esitetyist</B></I><I><B>ä tuloksista ja suosituksista Brysseliss</B></I><I><B>ä 5. joulukuuta kokoontuvassa teollisuusasioiden neuvostossa.</B></I>
<P>Komissio on tänään antanut kolmannen kertomuksen maailman laivanrakennusmarkkinoiden tilanteesta. Ensimmäinen kertomus esitettiin neuvostolle 9. marraskuuta 1999, ja toinen tällainen kertomus esitettiin neuvostolle 18. toukokuuta 2000. Kummallakin kerralla neuvosto kehotti komissiota vastaamaan tilanteeseen tiettyjen toimintalinjojen mukaisesti. Kolmannessa kertomuksessa tarkastellaan maailman laivanrakennustilanteen tuoreinta kehitystä ja arvioidaan tuloksia, joita on saatu neuvoston kehotuksesta toteutetuista toimista.
<P>Kertomuksessa todetaan, että maailman laivanrakennusmarkkinoilla on edelleen vakavia ongelmia. Tarjonta ylittää yhä kysynnän, eikä merkkejä tilanteen paranemisesta ole juurikaan havaittavissa. Nestemäisen irtorahdin kuljetuksissa vallitsevien suotuisten markkinaolosuhteiden ja uusien innovatiivisten alustyyppien (erittäin suuret konttialukset) kehittymisen ansiosta tilaukset ovat lisääntyneet kuluvan vuoden 8 ensimmäisen kuukauden aikana. Alusten hinnat eivät kuitenkaan ole täysin toipuneet vuodesta 1997 alkaen tapahtuneesta hintojen huimasta laskusta. On kuitenkin joitakin merkkejä alusten hinnan kohentumisesta verrattuna loppuvuoden 1999 pohjalukemiin. Muiden kuin säiliöalusten hinnat ovat edelleen laskeneet viimeisten 12 kuukauden aikana. Säiliöalusten hinnat ovat sen sijaan nousseet hieman (510 %). Kertomuksessa päätellään, että nykyisen hintakuopan ovat aiheuttaneet eteläkorealaisten telakoiden erittäin alhaiset tarjoushinnat.
<P>Etelä-Korea on nyt maailman suurin laivanrakentaja. Sen telakat saivat vuoden 2000 kahdeksan ensimmäisen kuukauden aikana yli 40 % kaikista uusista tilauksista (Japani: 25 %, EU + Norja: 16 %, muu maailma: 19 %). Tärkeillä konttialusmarkkinoilla Etelä-Korean telakat saivat tällä kaudella 60 % kaikista uusista tilauksista (Japani: 7 %, EU + Norja: 8 %, muu maailma: 25 %). Linjaliikennealaa hallitsevat yhä enemmän erittäin suuret konttialukset, joiden markkinoista Etelä-Korean telakat saivat 82 % (Japani: 4 %, EU + Norja: 0 %, muu maailma: 14 %). Toisaalta EU:n telakat ovat edelleen hallinneet arvokkaita risteilyalusmarkkinoita.
<P>Kahdessa aiemmassa kertomuksessa raportoitiin laivanrakennustilauksia koskevista yksityiskohtaisista kustannustutkimuksista. Näitä on päivitetty, jotta inflaatio-oletukset voitaisiin laskea mukaan ja ottaa huomioon Etelä-Korealta saadut uudet tiedot, jotka koskevat telakoiden rahoitustilannetta. Näiden oletusten pohjalta lasketut Etelä-Korean telakoiden tappiot ovat merkittäviä. Etelä-Korean telakat kilpailevat lähes kaikilla markkinalohkoilla, jolloin EU:n telakoille jäävät pääasiassa pienet kotimaiset tilaukset sekä pitkälle erikoistuneet alukset. Tämä komission kolmas kertomus vahvistaa näin ollen ensimmäisen ja toisen kertomuksen havainnot.
<P>Kaikkia Euroopan unionin neuvoston 9. marraskuuta 1999 ja 18. toukokuuta 2000 pitämissään istunnossa ongelman ratkaisemiseksi esittämiä toimia ollaan parhaillaan toteuttamassa. Komissio on erityisen määrätietoisesti pyrkinyt saamaan Etelä-Korealta pitäviä sitoumuksia siitä, että se ei osallistuisi laivanrakennustoiminnan rahoittamiseen. Useiden neuvottelukierrosten jälkeen Euroopan komissio ja Etelä-Korean hallitus pääsivät sopimukseen ja allekirjoittivat 22. kesäkuuta 2000 "hyväksytyn neuvottelupöytäkirjan". Sopimuksen allekirjoittamisen jälkeen neuvotteluja jatkettiin, jotta sopimuksen periaatteet voitaisiin panna täytäntöön. Ongelmiin ei kuitenkaan löydetty yhteistä ratkaisua, ja kahdenväliset neuvottelut Etelä-Korean kanssa päättyivät tuloksettomina.
<P>Euroopan komission toteuttaman markkinoiden seurannan yhteydessä on koottu aineistoa, jonka tuella EU:n teollisuus on voinut koota riittävästi näyttöä kaupan esteitä koskevan asetuksen mukaista valitusta varten. Alan teollisuus jätti tällaisen valituksen komissiolle 24. lokakuuta 2000.
<P>Koska kansainvälisellä valuuttarahastolla (IMF) on komission näkemyksen mukaan tietty osuus Korean teollisuuden rakenneuudistuksessa, komissio ollut siihen yhteydessä ja selvittänyt sille seurauksia, joita Etelä-Korean telakoiden toiminnalla voi olla. IMF on tarkastellut asiaa mutta on ilmoittanut, että sen tehtäviin ei kuulu alakohtaisen toiminnan käsittely. Komissio aikoo jatkossakin kertoa kansainväliselle valuuttarahastolle tilanteen kehittymisestä, jotta varmistettaisiin, että Etelä-Korean hallitus ei suoraan tai epäsuorasti ota vastuuta Etelä-Korean telakoiden keräämistä tappioista, ja että markkinaperiaatteita sovelletaan täysimittaisesti.
<P>Komissio on myös tarkastellut neuvoston asetuksen (EY) N:o 1540/98 mukaisia nykyisiä järjestelyjä, jotka koskevat EU:n telakoille myönnettävää tukea, ja todennut, että toimintatuki ei ole tuonut ratkaisua Etelä-Korean hinnoittelukäytäntöjen aiheuttamiin ongelmiin.
<P>Edellä esitetyn perusteella ehdotetaan seuraavia toimia:
<UL><P>Komissio jatkaa markkinoiden seurantaa.
<P>Komissio tutkii mahdollisimman pian valituksen, jonka alan teollisuus on esittänyt kaupan esteitä koskevan asetuksen mukaisesti. Jos valitus hyväksytään, komissio jatkaa tarmokkaasti asian hoitamista, jotta maailman kauppajärjestö (WTO) voi tarvittaessa ryhtyä toimiin.
<P>Samalla komissio aikoo ottaa avoimesti vastaan Etelä-Korean mahdolliset ehdotukset, jotta voitaisiin nopeasti saavuttaa ratkaisu, joka täyttää EU:n tarpeet.
<P>Komissio ja jäsenvaltiot jatkavat toimiaan, jotta OECD:n laivanrakennusalalle saataisiin tasapuoliset kansainväliset toimintaedellytykset.
<P>Komissio ja jäsenvaltiot pyrkivät edelleen kannustamaan kansainvälistä valuuttarahastoa, jotta varmistuisi, että Etelä-Korean telakoiden rakenneuudistusta tarkkaillaan ja arvioidaan tiiviisti.
<P>Komissio jatkaa tiivistä yhteistyötä toimialan kanssa kilpailukykyä koskevissa asioissa.
<P>Edellä kuvattujen toimien lisäksi komissio aikoo mahdollisimman pian neuvoston asetuksen (EY) N:o 1540/98 artiklan 12 mukaisesti tutkia mahdollisuuksia toimenpiteiden esittämiseksi ongelman korjaamista varten.
