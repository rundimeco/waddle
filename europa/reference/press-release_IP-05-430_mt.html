<h1>
<a name="Heading4"></a><b>Ir-regoli ta’ l-UE dwar
il-komunikazzjonijiet elettroniċi – il-Kummissjoni tiftaħ
proċeduri ta’ ksur kontra għaxar Stati Membri</b></h1>
<p><b><i>Il-Kummissjoni fetħet proċeduri legali kontra għaxar
Stati Membri sabiex jiġi rrimedjat ksur tar-regoli ta’ l-UE dwar
il-komunikazzjonijiet elettroniċi. Huma kkonċernati difetti
fil-liġijiet nazzjonali, u l-implimentazzjoni prattika mhux korretta
tar-regoli ta’ l-UE, fil-Ġermanja, l-Italja, il-Latvja, Malta,
l-Olanda, l-Awstrija, il-Polonja, il-Portugall, l-Islovakkja u l-Finlandja.
Il-ftuħ ta’ dawn il-proċeduri jiġi wara tħassib li
ħareġ mir-Rapporti ta’ Implimentazzjoni
tal-Kummissjoni</i><sup><a name="fnB1" href="#fn1">[1]</a></sup><i> dwar
is-settur tal-komunikazzjonijiet elettroniċi, li l-aktar rapport
riċenti fosthom ġie ppubblikat fi tmiem l-2004. </i></b></p>
<p>Fil-ftuħ ta’ dawn il-proċeduri, Viviane Reding, Kummissarju
għas-Soċjetà Informatika u l-Mezzi tax-Xandir, tenniet
l-importanza ta' l-implimentazzjoni sħiħa u korretta tar-regoli ta'
l-UE.  </p>
<p>‘Implimentazzjoni li mhix effettiva ta’ dawn ir-regoli ixxekkel
l-għan tal-bini ta’ settur tal-komunikazzjonijiet elettroniċi
kompetittiv fi ħdan l-UE. Dan huwa vitali għall-produttività u
t-tkabbir ekonomiku ta’ l-UE. B’dawn il-proċeduri, qegħdin
naġixxu fil-konfront tat-tħassib li wrejna fir-Rapport ta’
Implimentazzjoni tagħna. Wara l-ewwel deċiżjonijiet tal-Qorti
tal-Ġustizzja<sup><b><a name="fnB2" href="#fn2">[2]</a></b></sup> kontra
l-Istati Membri li għadhom ma
ttrasponewx<sup><b><a name="fnB3" href="#fn3">[3]</a></b></sup> il-qafas
regolatorju ta’ l-UE għall-komunikazzjonijiet elettroniċi
fil-liġijiet nazzjonali tagħhom, il-Kummissjoni issa ddeterminata li
tindika- u tagħfas lill-Istati Membri sabiex isibu rimedju għalihom
– id-difetti fil-liġi nazzjonali u l-implimentazzjoni prattika. Fost
it-tħassib ewlieni tagħna, hemm li jiġi żgurat li
l-awtoritajiet regolatorji nazzjonali (NRAs/ARN) jingħataw il-medda
sħiħa tas-setgħat previsti mir-regoli ta’ l-UE, sabiex
jiġi żgurat li l-kompetizzjoni hija effettiva u li l-konsumaturi huma
mħarsa.’</p>
<p>Per eżempju, xi difetti fil-mod kif ġew trasposti r-regoli
ta’ l-UE fl-għaxar Stati Membri kollha jxekklu l-ARN u jżommuhom
milli jwasslu l-benefiċċji tar-regoli ta' l-UE
liċ-ċittadini. Barra minn hekk, hemm każi (il-Latvja, Malta u
l-Polonja) fejn se jinżamm lura l-iżvilupp ta’ suq kompetittiv
minħabba li l-portabilità tan-numri, li hija elementi ewlieni sabiex
tiġi ffaċilitata l-kompetizzjoni, ma ġietx implimentata
fil-prattika. F’każ wieħed (il-Polonja), ma ġiex
żgurat l-aċċess għas-servizzi ta’ l-emerġenza
permezz tal-112, in-numru waħdieni Ewropew għall-emerġenza.</p>
<p>Dawn l-għaxar Stati Membri issa għandhom l-opportunità li
jindirizzaw it-tħassib tal-Kummissjoni, u għalhekk jevitaw aktar
azzjonijiet ta’
infurzar<sup><b><a name="fnB4" href="#fn4">[4]</a></b></sup>. Filwaqt li din
hija biss l-ewwel azzjoni wara l-10 Rapport ta’ Implimentazzjoni,
il-Kummissjoni qed tkompli teżamina l-implimentazzjoni tal-qafas
regolatorju b’mod ġenerali u se tiftaħ proċeduri oħra
kif meħtieġ. </p>
<p><b>Sfond</b></p>
<p>Għal proċeduri ta’ ksur preċedenti dwar in-nuqqas
ta’ implimentazzjoni tar-Regolament tal- Qafas il-Ġdid dwar
il-komunikazzjoni-e, ara dawn l-istqarrijiet għall-istampa:</p>
<p><a
href="/rapid/pressReleasesAction.do?reference=IP/04/510&format=HTML&aged=1&language=EN&guiLanguage=en">IP/04/510</a>,
il-21 ta’ April 2004 – Azzjoni legali kontra sitt Stati Membri talli
ma  <br>implimentawx regoli ġodda dwar il-komunikazzjonijiet
elettroniċi.</p>
<p><a
href="/rapid/pressReleasesAction.do?reference=IP/04/435&format=HTML&aged=1&language=EN&guiLanguage=en">IP/04/435</a>,
l-1 ta’April 2004 – Komunikazzjonijiet Elettroniċi: 
il-Kummissjoni tieħu t-tieni azzjoni legali kontra tmien Stati Membri talli
ma adottawx regoli ġodda dwar il-privatezza għan-netwerks u s-servizzi
diġitali.</p>
<p><a
href="/rapid/pressReleasesAction.do?reference=IP/03/1356&format=HTML&aged=1&language=EN&guiLanguage=en">IP/03/1356</a>,
it-8 ta’ Ottubru 2003 – Komunikazzjonijiet Elettroniċi: 
Il-Kummissjoni Ewropea tiftaħ proċeduri ta’ ksur  kontra tmien
Stati Membri.</p>
<p><a
href="/rapid/pressReleasesAction.do?reference=IP/03/1663&format=HTML&aged=1&language=EN&guiLanguage=en">IP/04/1663</a>,
l-1 ta’April 2004 – Komunikazzjonijiet Elettroniċi: 
il-Kummissjoni tieħu t-tieni azzjoni legali kontra tmien Stati Membri talli
ma adottawx regoli ġodda dwar il-privatezza għan-netwerks u s-servizzi
diġitali.</p>
<p><a
href="/rapid/pressReleasesAction.do?reference=IP/03/1750&format=HTML&aged=1&language=EN&guiLanguage=en">IP/03/1750</a>,
is-17 ta’ Diċembru 2003 – Komunikazzjonijiet Elettroniċi: 
Il-Kummissjoni Ewropea tieħu aktar passi għal azzjonijiet ta’
infurzar kontra seba’ Stati Membri.</p>
<hr><p><sup><b><a name="fn1" href="#fnB1">[1]</a></b></sup> COM(2004) 759 finali,
COM(2003) 715 finali</p>
<p><sup><b><a name="fn2" href="#fnB2">[2]</a></b></sup> Fl-10 ta’ Marzu
il-Qorti ddeċidiet li l-Belġju u l-Lussemburgu naqsu milli jwettqu
l-obbligi tagħhom taħt il-Qafas Regolatorju Ġdid minħabba li
ma kienux ħadu l-miżuri ta’ traspożizzjoni kollha
meħtieġa. </p>
<p><sup><b><a name="fn3" href="#fnB3">[3]</a></b></sup> Minn żmien
l-aħħar Rapport ta’ Implimentazzjoni, ġiet adottata
leġiżlazzjoni primarja fl-Estonja u fir-Repubblika Ċeka.
Il-proċeduri ta’ ksur kontra l-Estonja ngħalqu wara li dan
l-Istat Membru nnotifika dawn il-miżuri ta’ traspożizzjoni. </p>
<p><sup><b><a name="fn4" href="#fnB4">[4]</a></b></sup>Proċedura ta’
non-konformità kontra l-Ġermanja diġà qiegħda fit-tieni
stadju ta’ l-opinjoni rraġunata.</p>


