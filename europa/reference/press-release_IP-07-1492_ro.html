<h1>
<a name="Heading4"></a><b>Banda largă cu două viteze:</b><b>
Europa subliniază problemele de reglementare care trebuie soluţionate
prin reformă</b></h1>
<h2>
<a name="Heading7"></a><b><i>Deşi unele ţări europene sunt lideri
mondiali în ceea ce priveşte accesul la bandă largă,
discrepanţele dintre ţările cu cele mai bune rezultate şi
cele cu rezultatele cele mai slabe sunt imense, conform unui raport prezentat
astăzi de Comisia Europeană.</i></b><b><i> Principalele obstacole
enumerate sunt lipsa concurenţei şi deficienţele în materie
de reglementare. Comisia va aborda aceste neajunsuri la 13 noiembrie, în
cadrul propunerilor sale de adoptare a normelor de telecomunicaţii ale UE.
</i></b></h2>
<p>„<i>Progresele înregistrate în ceea ce priveşte banda
largă continuă să fie considerabile în rândul celor mai
avansate ţări în acest domeniu, care sunt în prezent lideri
mondiali în sectorul benzii largi,</i>” a afirmat Comisarul UE pentru
Telecomunicaţii, Viviane Reding. „<i>Totuşi, este
inacceptabilă accentuarea prăpastiei existente între
ţările cu cele mai bune rezultate şi ţările care au
rezultatele cele mai slabe</i>.<i> Europa trebuie să acţioneze acum
pentru a face ordine în domeniul benzii largi. Voi face propuneri clare cu
privire la acest aspect, în luna noiembrie, în cadrul pachetului de
reforme pentru normele de telecomunicaţii."</i></p>
<p><a name="_Hlt179687864"></a><a name="_Hlt179687865"></a><a name="_Hlt179361697"></a><a name="_Hlt179361698"></a>Potrivit
datelor publicate azi de Comisie, prăpastia dintre ţările cu cele
mai bune rezultate (<b>Danemarca 37,2%</b>) şi ţările care au
rezultatele cele mai slabe (<b>Bulgaria 5,7%</b>) cunoaşte o
uşoară creştere, diferenţa fiind în prezent de peste 30
de procente. Principalele motive pentru această stare de fapte sunt
reprezentate de lipsa infrastructurilor alternative în unele state membre
sau nevoia unei aplicări mai unitare şi mai rapide a măsurilor
corective existente (a se vedea <a
href="http://europa.eu/rapid/pressReleasesAction.do?reference=IP/07/435&format=HTML&aged=1&language=RO&guiLanguage=en">IP/07/435</a><b>)</b>.
Trebuie depuse eforturi mai mari pentru stimularea investiţiilor astfel
încât să se înregistreze progrese mai unitare pe
întregul teritoriu al UE. Eficacitatea concurenţei pe piaţa
benzii largi pentru a obţine o „bandă largă pentru
toţi" este, prin urmare, o prioritate fundamentală a reformei normelor
de telecomunicaţii pe care Comisia o va propune luna viitoare. </p>
<p><a name="_Hlt179361691"></a><a name="_Hlt179361692"></a>Dezvoltarea
sectorului benzii largi a continuat anul trecut pe întregul teritoriu al
UE, întreprinderile şi cetăţenii continuând să
beneficieze de revoluţia digitală (a se vedea <a
href="http://europa.eu/rapid/pressReleasesAction.do?reference=IP/07/582&format=HTML&aged=0&language=EN&guiLanguage=en">IP/07/582</a>).
În medie, introducerea benzii largi (numărul de abonaţi în
raport cu populaţia) a crescut de la 14,9% la 18,2%, în ciuda cifrelor
relativ modeste în anumite state membre. În ţările cu cele
mai bune rezultate - <b>Danemarca</b> (37,2%) şi <b>Ţările de
Jos</b> (33,1%), peste o treime din populaţie utilizează bandă
largă, o proporţie substanţială folosind o altă
infrastructură decât cea a operatorilor tradiţionali.</p>
<p>La 1 iulie 2007, în cele 27 de state membre ale Uniunii Europene existau
peste 90 de milioane de linii de bandă largă, la care s-au
adăugat începând cu luna iulie, excluzând România
şi Bulgaria, alte 20 de milioane, reprezentând o creştere de
28,7%. Proporţional, creşterea a fost cea mai ridicată în
<b>Danemarca</b> (7,7 linii la 100 de locuitori), <b>Luxemburg</b> (7,1 la 100)
şi <b>Irlanda</b> (6,7 la 100). </p>
<p>Linia digitală pentru abonat (DSL) rămâne tehnologia de
bandă largă predominantă în UE, cu aproximativ 72,5 milioane
de linii. Cu toate acestea, dezvoltarea DSL a încetinit cu 6,1% în
comparaţie cu iulie 2006, în timp ce tehnologiile alternative, cum ar
fi cablul, fibra la domiciliu şi buclele locale fără fir, sunt
utilizate la o scară mai largă, însumând aproximativ 17,7
milioane de linii.</p>
<p>În ceea ce priveşte abonamentele pentru DSL, se poate remarca o
concurenţă intensă, demonstrată de creşterea produselor
de bucle locale dezintegrate: 55,4% din liniile DSL ale tuturor operatorilor
alternativi (17,6 milioane de linii) sunt fie integral, fie parţial
dezintegrate, în comparaţie cu iulie 2006, când procentul era
45,9%. Revânzarea (8,2 milioane de linii) rămâne un tip important
de acces angro, în special în Regatul Unit (unde autoritatea de
reglementare naţională a impus separarea funcţională,
garantând astfel că revânzarea are loc în condiţii de
nediscriminare) şi în Germania (unde revânzătorii
continuă să depindă de condiţiile stabilite de operatorul
tradiţional).</p>
<p>Cota de piaţă a operatorilor alternativi în Europa a continuat
să crească, atingând 53,5% în luna iulie a acestui an.
Totuşi, cota de piaţă a noilor operatori este de numai 44,3%
dacă se exclude simpla revânzare a liniilor DSL ale operatorului
tradiţional. Şi operatorii alternativi investesc din ce în ce mai
mult în propriile reţele în comparaţie cu serviciile bazate
pe infrastructura operatorilor tradiţionali.</p>
<p><b>Context:</b><br>Disponibilitatea benzii largi este un indicator-cheie al
dezvoltării TCI. Comisia prezintă cu regularitate rapoarte cu privire
la evoluţiile de pe piaţa benzii largi în UE, cu date validate de
către statele membre prin intermediul Comitetului pentru comunicaţii.
Raportul este disponibil pe internet, la adresa: </p>
<p><a
href="http://ec.europa.eu/information_society/policy/ecomm/implementation_enforcement/index_en.htm">http://ec.europa.eu/information_society/policy/ecomm/implementation_enforcement/index_en.htm</a></p>
<p><b>Annex</b></p>
<p>[ Figures and graphics available in PDF and WORD PROCESSED ]</p>
<p></p>
<p>[ Figures and graphics available in PDF and WORD PROCESSED ]</p>
<p></p>
<p>[ Figures and graphics available in PDF and WORD PROCESSED ]</p>

