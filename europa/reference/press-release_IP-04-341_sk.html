<h1>
<a name="Heading4"></a><b>Internetová stránka EUROPA smeruje
k 20 jazykom</b></h1>
<p><b><i>Predseda Komisie Romano Prodi a 10 dezignovaných komisárov
dnes predstavili prvú vlnu internetových stránok o Európskej
únii v jazykoch nových členských štátov. Na konci
prvého neformálneho stretnutia rozšíreného kolégia
predseda Prodi zdôraznil právo každého občana EÚ
mať informácie o hlavných rozhodnutiach únie vo svojom
vlastnom jazyku. Povedal: “EÚ potrebuje podporu svojich občanov,
a aby to dosiahla, musí preukázať rešpekt k ich
kultúrnej identite a rôznorodosti. Možnosť občanov
EÚ viesť vzájomný dialóg s európskymi
inštitúciami vo svojom jazyku je nevyhnutný predpoklad
demokratickej Európy”.</i></b></p>
<p>Prvá vlna internetových stránok, ktoré poskytujú
informácie v jazykoch nových členských štátov bola
dnes zverejnená na internetovej stánke Európskej únie
EUROPA.</p>
<p>Jednotlivé internetové stránky boli predstavené na
mimoriadnej tlačovej besede organizovanej Romanom Prodim pri
príležitosti prvej návštevy dezignovaných
komisárov z desiatich krajín, ktoré sa majú stať
členmi EÚ 1. mája 2004 v Bruseli.  </p>
<p>Občania pristupujúcich krajín teraz môžu
nájsť základné informácie o EÚ,  jej
histórii, aktivitách a inštitúciách v každom z
deviatich nových oficiálnych jazykov. Môžu sa tiež
dozvedieť o rozhodovacom procese EÚ a získať prístup k
oficiálnym dokumentom. Právo EÚ, ktoré je už k
dispozícii na internetovej stránke EUROPA v terajších
jedenástich oficiálnych jazykoch, sa v súčasnosti
prekladá a postupne sa bude dopĺ&#328;ať. Ostatné
internetové stránky, ktoré poskytujú všeobecné
informácie budú sprístupnené v týchto jazykoch v
priebehu mája a júna 2004. Tie isté informácie sú
tiež k dispozícii v tradičnej tlačenej podobe. </p>
<p>Spustenie prvej vlny stránok EUROPA v deviatich nových jazykoch
sprevádzalo aj uvedenie novej internetovej stránky, ktorá
predstavuje 10 dezignovaných komisárov z desiatich nových
členských štátov. </p>
<p><a href="/">http://europa.eu/</a><u> </u></p>
<p><a
href="http://ec.europa.eu/commissioners/10comm_en.htm">http://ec.europa.eu/commissioners/10comm_en.htm</a></p>
<p><a
href="http://ec.europa.eu/mediatheque/photo/commprodi/newcomm/newcomm1_en.htm">http://ec.europa.eu/mediatheque/photo/commprodi/newcomm/newcomm1_en.htm</a>
</p>
<p><a
href="http://158.169.50.108/Archive/surestream/tencountries.rm">http://158.169.50.108/Archive/surestream/tencountries.rm</a>
</p>

