<h1>
<a name="Heading4"></a><b>Serwi</b><b>s internetowy EUROPA przechodzi
na 20
języków</b><br><a name="Heading5"></a><b></b><b><i>Przewodniczący
Komisji Europejskiej, Romano Prodi, wraz z dziesięcioma desygnowanymi
komisarzami zainaugurował dziś pierwszą grupę stron
internetowych Unii Europejskiej w językach nowych Państw
Członkowskich.  Na zakończenie pierwszego nieformalnego spotkania
rozszerzonego kolegium komisarzy Romano Prodi podkreślił prawo
każdego obywatela Unii do dostępu do informacji o najważniejszych
decyzjach UE w jego ojczystym języku. Przewodniczący Komisji
powiedział, że “Unia Europejska potrzebuje wsparcia obywateli.
Aby je zdobyć, musimy uszanować ich tożsamość
kulturową i różnorodność. Możliwość
kontaktu obywatela z instytucjami Unii w jego własnym języku jest
podstawowym warunkiem funkcjonowania demokracji w Europie.”</i></b></h1>
<p>W serwisie internetowym Unii Europejskiej – EUROPA – opublikowano
dziś pierwszą grupę stron informacyjnych w językach nowych
Państw Członkowskich. </p>
<p>Zaprezentowano ją podczas specjalnego spotkania z prasą
zorganizowanego przez Romano Prodiego z okazji pierwszej wizyty w Brukseli
komisarzy desygnowanych przez dziesięć państw, które
przystępują do Unii 1 maja 2004 roku.  </p>
<p>Obywatele z państw przystępujących mają teraz dostęp
do podstawowych informacji o celach Unii, jej historii, obszarach działania
oraz instytucjach, w dziewięciu nowych językach urzędowych. Na
stronach mogą się również dowiedzieć, jak
przebiegają procesy decyzyjne w Unii Europejskiej oraz jak dotrzeć do
oficjalnych dokumentów.  Akty prawa wspólnotowego, zamieszczone na
serwerze EUROPA w obecnych 11 językach urzędowych, są teraz
tłumaczone na nowe języki i będą stopniowo dodawane do
już istniejących. Inne strony informacyjne w nowych językach
zostaną udostępnione w maju i czerwcu 2004 roku. Te same informacje
dostępne są również w wersji drukowanej.  </p>
<p>Inauguracji pierwszej grupy stron w dziewięciu nowych językach na
serwerze EUROPA towarzyszyło uruchomienie strony internetowej
przedstawiającej dziesięciu komisarzy desygnowanych przez nowe
Państwa Członkowskie. </p>
<p><a href="/">http://europa.eu/</a> </p>
<p><a
href="http://ec.europa.eu/commissioners/10comm_en.htm">http://ec.europa.eu/commissioners/10comm_en.htm</a></p>
<p><a
href="http://ec.europa.eu/mediatheque/photo/commprodi/newcomm/newcomm1_en.htm">http://ec.europa.eu/mediatheque/photo/commprodi/newcomm/newcomm1_en.htm</a>
</p>
<p><a
href="http://158.169.50.108/Archive/surestream/tencountries.rm">http://158.169.50.108/Archive/surestream/tencountries.rm</a>
</p>

