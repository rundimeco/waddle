<h1>
<a name="Heading4"></a><b>Telekomunikācijas.</b><b> Komisija
atklāj jaunu pārkāpumu tiesvedības kārtu, vienlaikus
saskatot iepriekšējo kārtu pozitīvos
rezultātus</b></h1>
<p><b><i>Turpmākajā pārkāpumu tiesvedības
kārtā attiecībā uz ES komunikāciju noteikumiem Eiropas
Savienība ir pieņēmusi lēmumu ierosināt Eiropas Kopienu
Tiesā lietu par to, ka Zviedrija un Polija nav ieviesušas ES
tiesību normas par elektroniskajiem sakariem. Iepriekšējās
pārkāpumu izskatīšanas kārtās Komisija 12
lietās izsūtīja argumentētu atzinumu (otrais pasākums
pārkāpumu procedūrā atbilstīgi Eiropas Kopienas
līguma 226. pantam) Čehijai (2), Francijai, Grieķijai,
Latvijai, Maltai, Polijai (2), Slovākijai, Vācijai, Somijai un
Apvienotajai Karalistei. Šīm valstīm tagad divu mēnešu
laikā ir jāsniedz atbilde. Tās var nokļūt arī
Eiropas Kopienu Tiesā, ja netiks ievēroti ES telekomunikāciju
tiesību akti. Turklāt Komisija ir nosūtījusi vēstules
ar formālu paziņojumu (pirmais pasākums pārkāpumu
procedūrā – dalībvalsts nepilda saistības)
Apvienotajai Karalistei, Portugālei, Kiprai, Čehijai un Lietuvai. Tai
pašā laikā Eiropas Komisija izbeidz 9 iepriekšējo
pārkāpumu lietas, jo attiecīgās dalībvalstis pa šo
laiku ir nodrošinājušas, ka ir efektīvi ieviesta ES
elektronisko sakaru sistēma. </i></b></p>
<p>„Ir būtiski ieviest ES elektronisko sakaru tiesību normas,
lai nodrošinātu konkurenci un uzlabotu sniegtos pakalpojumus.<i>
</i>Man žēl, ka kopš 2003. gada jūlijā ir
stājušies spēkā jaunie noteikumi, Komisijai bija
jāuzsāk vairāk nekā 50 pārkāpumu
izmeklēšanas procedūras, lai novērstu ieviešanas
nepilnības”, teica informācijas sabiedrības un
plašsaziņas līdzekļu komisāre Viviāna Rēdinga
. „Tomēr es esmu iepriecināta, ka mūsu pūliņi
tagad ir attaisnojušies vairākās dalībvalstīs un
mēs šodien varam izbeigt daudzas lietas.<i> </i>Es gribētu
mudināt dalībvalstis, pret kurām joprojām notiek
pārkāpumu tiesvedība, pēc iespējas drīzāk
padarīt savu darbu, jo turpmāka vilcināšanās var
nopietni apdraudēt izaugsmi un nodarbinātību šajā
Eiropas ekonomikas būtiskajā nozarē.”</p>
<p>Komisija ir pieņēmusi lēmumu Eiropas Kopienu Tiesā
ierosināt lietu pret Poliju par to, ka tā nav nodrošinājusi
efektīvu numuru pārnesamību, un pret Zviedriju par to, ka tā
nav saglabājusi iepriekšējās sistēmas tirgus
aizsardzības noteikumus, kamēr nav pabeigta tirgus analīze.
Tomēr abos gadījumos Komisija sagaida, ka minētās
dalībvalstis veiks solītās korektīvās darbības,
pirms Komisija formāli ierosinās uzsākt tiesvedību. </p>
<p>Komisija ir nosūtījusi argumentētu atzinumu arī
<b>Čehijai, Francijai, Grieķijai, Latvijai, Maltai, Polijai un
Slovākijai</b> par to, ka tās nav nodrošinājušas
vispārējus uzziņu pakalpojumus. Un vēl argumentēti
atzinumi ir nosūtīti arī <b>Čehijai</b>, jo tā nav
nodrošinājusi numuru pārnesamību, un <b>Vācijai</b>,
<b>Somijai</b> un <b>Polijai</b>, jo to valstu likumdošanā nav
paredzētas pietiekamas pilnvaras telekomunikāciju
reglamentējošajām iestādēm. </p>
<p>Kārtējā raundā Komisija ir nosūtījusi
vēstules ar formālu paziņojumu arī <b>Kiprai</b>,
<b>Portugālei</b> un <b>Apvienotajai Karalistei</b> par to, ka tās nav
nodrošinājušas vispārējus uzziņu pakalpojumus,
<b>Lietuvai</b> par to, ka nav numuru pārnesamības un
<b>Čehijai</b> par patērētāju nepietiekamu aizsardzību
pret tā dēvētajām „mēstulēm”.</p>
<p>Tai pašā laikā Komisija pēc tam, kad attiecīgās
dalībvalstis bija veikušas korektīvus pasākumus, tostarp
grozījumus likumdošanā, ir izbeigusi deviņas
procedūras. Trīs lietas tika izbeigtas, kad <b>Francija</b>
paziņoja par pasākumiem, ar kuriem ES tiesību normas
transponētas tās tiesību aktos, un vēl divas lietas
izbeigtas, jo <b>Spānija</b> ir veikusi transponēšanu. 
Turpmāk tika izbeigtas lietas, jo <b>Maltā</b> tika publicēts
standartnodalīšanas piedāvājums (kas dod iespēju citiem
piegādātājiem izmantot tirgū pārstāvētā
uzņēmuma piekļuves līnijas, lai piedāvātu
klientiem pakalpojumus), <b>Polijā</b> pilnībā tika
nodrošināts Eiropas vienotais neatliekamās palīdzības
numurs 112, un <b>Lietuvā</b> tika publicēts pilnīgs abonentu
saraksts. Tas nozīmē, ka tagad visās dalībvalstīs ir
pieejami nodalītas piekļuves standartpiedāvājumi un
neatliekamās palīdzības numurs 112.</p>
<p>Komisija norāda arī, ka <b>Austrija</b> ir izdarījusi
grozījumus savos tiesību aktos, lai tie atbilstu elektronisko
komunikāciju pamatsistēmai, jo īpaši, lai
nodrošinātu aizsardzību pret
„mēstulēm”.<br>Pārkāpumu tiesvedības
stāvokļa pilnīgs pārskats ir pieejams Informācijas
sabiedrības un plašsaziņas līdzekļu
ģenerāldirektorāta īstenošanas un izpildes
tīmekļa vietnē: </p>
<p><a
href="http://ec.europa.eu/information_society/policy/ecomm/implementation_enforcement/index_en.htm">http://ec.europa.eu/information_society/policy/ecomm/implementation_enforcement/index_en.htm</a></p>
<p>Skat. arī <a
href="/rapid/pressReleasesAction.do?reference=MEMO/05/478&format=HTML&aged=0&language=EN&guiLanguage=fr">MEMO/05/478</a></p>

