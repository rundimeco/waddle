<H3>
<P><B>A 15 mesi dall'</B><B>€-day, la Commissione raccomanda una serie di misure per accelerare la preparazione del passaggio alle banconote e monete in euro</B></H3>
<P><I><B>Fissare i prezzi in euro, incoraggiare l'impiego dell'euro come moneta per tutti i pagamenti elettronici, condurre trattative salariali e versare stipendi e pensioni in euro, concludere contratti pubblici e privati a lungo termine in euro, convertire in euro i conti in banca ... tutto questo prima del 1</B></I><I><B>° gennaio 2002. In una raccomandazione rivolta agli Stati membri, alle organizzazioni di categoria, alle banche e alle imprese, la Commissione presenta venti proposte di misure concrete per accelerare la preparazione del passaggio al contante in euro. Le proposte derivano da una rassegna delle pratiche migliori nell'area dell'euro e da idee promosse da gruppi di utenti ed altri operatori economici. Il Commissario Solbes invita tutti i protagonisti della vita economica ad "aderire con entusiasmo al progetto </B></I><I><B>€-day. Gli Stati membri in particolare dovrebbero dare il buon esempio prendendo rapide decisioni su tutte le questioni ancora in sospeso e informando con la massima sollecitudine i cittadini e le imprese per creare un clima di tranquillit</B></I><I><B>à e di fiducia nelle disposizioni per il passaggio alle banconote e alle monete in euro nell'insieme dei paesi partecipanti. Il tempo a disposizione </B></I><I><B>è ormai poco</B></I><I><B>".</B></I>
<P>In una comunicazione pubblicata nel luglio scorso la Commissione aveva puntato il dito sui ritardi della preparazione dell'introduzione delle banconote e delle monete in euro (IP/00/748). La raccomandazione odierna propone un'ampia gamma di misure per raddrizzare la situazione e recuperare il tempo perduto.
<P>Le misure raccomandate si articolano in cinque categorie: 
<UL><P><LI>informare tutti gli utenti futuri, in particolare le piccole e medie imprese ed i gruppi più vulnerabili;
<P><LI>aiutare i cittadini ad abituarsi all'euro;
<P><LI>spronare i cittadini e gli operatori economici a fare l'esperienza dell'euro;
<P><LI>diminuire il flusso delle operazioni da convertire in euro e
<P><LI>facilitare il cambio delle banconote e delle monete. 
</UL><P>Se è vero che le nuove banconote e monete non entreranno in circolazione prima del 1° gennaio 2002, la Commissione raccomanda diverse misure che possono essere prese anche prima di tale data. 
<P><B>Prima del 1</B><B>° gennaio 2002</B>
<P>Gli Stati membri dovrebbero provvedere a mettere <B>informazioni esaurienti </B>a disposizione dei cittadini e dei gruppi della popolazione che hanno difficoltà di accesso ai normali canali d'informazione. Tra le informazioni da dare figurano le modalità del passaggio alla moneta unica, l'esatta durata del periodo di doppia circolazione, la data in cui le banconote e monete nazionali cesseranno di avere corso legale e le regole giuridiche, fiscali e contabili da applicare. Le associazioni di categoria, le banche e le imprese dovrebbero dare tutte il loro contributo informando i soci, i clienti attuali e potenziali, i fornitori ecc.
<P>La banche possono rendersi particolarmente utili. I conti in banca dovrebbero essere denominati in euro già nel terzo trimestre del 2001, con indicazione parallela degli importi corrispondenti in moneta nazionale, salvo obiezioni da parte del cliente. Si dovrebbero incoraggiare i clienti a depositare in banca i contanti che non prevedono di spendere per minimizzare gli importi che dovranno essere fisicamente scambiati con euro. Al momento del passaggio, tutti i terminali ai punti vendita dovrebbero essere pronti per l'euro.
<P>I datori di lavoro, sia pubblici che privati, possono dare anch'essi un utile contributo alla preparazione dei cittadini all'euro. Già nel 2001 le buste paga dovrebbero indicare gli importi in euro, o perlomeno anche in euro oltre che nella moneta nazionale. Spingendosi oltre, la Commissione, previa consultazione dei sindacati, propone che la contrattazione collettiva punti a definire importi espressi in euro già nel 2001. Tutti i nuovi contratti di lavoro a tempo indeterminato dovrebbero indicare la retribuzione convenuta in euro. 
<P>I cittadini devono cominciare ad abituarsi all'euro e passare fin d'ora all'euro per pianificare e controllare il loro bilancio familiare. 
<P>La pubblica amministrazione e gli enti locali devono prepararsi a lavorare in euro ed esprimere in euro tutti i loro appalti e contratti. In questo modo sia le amministrazioni stesse che i loro fornitori dovranno abituarsi a fare i conti in euro prima dell'introduzione fisica della moneta unica.
<P>Infine i commercianti al dettaglio potrebbero rendersi molto utili nell'abituare i loro clienti ai prezzi in euro. Nel caso della vendita per corrispondenza e a distanza e quando i pagamenti scritturali (ossia con carta di pagamento o di credito, o con assegni, ovvero mediante bonifico) sono il mezzo di pagamento predominante (per esempio grandi supermercati, grandi magazzini) i prezzi andrebbero indicati dapprima in euro al più tardi nel terzo trimestre 2001. Anche le tariffe dei servizi di pubblica utilità (acqua, elettricità, ecc.) dovrebbero essere espresse in euro.
<P><B>Durante il periodo di doppia circolazione</B>
<P>Durante il periodo di doppia circolazione, il cambio delle banconote e monete nazionali contro banconote e monete in euro dovrebbe essere gratuito senza limiti d'importo per i clienti delle banche, con un semplice preavviso se l'importo è elevato. Lo scambio dovrebbe essere gratuito anche per chi non sia cliente della banca, nei limiti di un massimale fissato dalla banca stessa.
<P>I commercianti dovrebbero essere indotti a dare il resto solo in euro fin dall'inizio del gennaio 2002.
<P>Gli Stati membri, cui spetta la principale responsabilità per l'introduzione dell'euro a norma del trattato, si stanno già preparando a prendere provvedimenti del genere a livello nazionale e la raccomandazione della Commissione si ispira in gran parte alle pratiche migliori. Dall'azione di monitoraggio svolta dalla Commissione risulta tuttavia che occorre fare uno sforzo in più affinché le imprese ed i cittadini abbiano perfettamente chiare le modalità del passaggio alle banconote e monete in euro e vi si preparino con piena fiducia. La preparazione dell'€-day è un processo dinamico e gli Stati membri e gli operatori economici dovrebbero essere disposti ad imparare dalle esperienze altrui e ad adeguare la loro strategia di conseguenza. La Commissione sorveglierà attentamente l'applicazione della raccomandazione e riferirà regolarmente in merito ai ministri dell'economia e delle finanze. 
<P>Copie della comunicazione della Commissione e una documentazione per la stampa sono disponibili presso l'ufficio di G. Thomas (BREY 6/234 - Tel: 02 29 93442).
<P>Indirizzo Internet: <A HREF="http://ec.europa.eu/economy_finance/document/euro/recommendation1000/recommendation1000_en.htm">http://ec.europa.eu/economy_finance/document/euro/recommendation1000/recommendation1000_en.htm</A>
