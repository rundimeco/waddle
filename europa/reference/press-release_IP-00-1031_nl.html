<H3>
<P><B>Nieuwe mededeling Commissie over bestrijding hiv/aids, malaria en tuberculose</B></H3>
<P><I><B>De Europese Commissie heeft een mededeling goedgekeurd over </B></I><I><B>"Versnelde actie ter bestrijding van de belangrijkste infectieziekten in het kader van armoedebestrijding.</B></I><I><B>" De mededeling zet het beleidskader uiteen voor de verbetering van de respons van de Commissie op de steeds snellere verspreiding en de steeds ernstiger effecten van hiv/aids, malaria en tuberculose in ontwikkelingslanden. De mededeling presenteert voorstellen voor een coherent geheel van beleidsmaatregelen op het gebied van ontwikkeling, handel en onderzoek om deze ziekten te bestrijden.</B></I>
<P><I>"In april heeft de Commissie een nieuw ontwikkelingsbeleid voor de Europese Unie vastgesteld, met als twee hoofddoelen de bestrijding van armoede en een sterkere samenhang en synergie van ontwikkeling en andere beleidsgebieden van de EU,</I><I>" </I>aldus Commissielid Poul Nielson. <I>"Deze mededeling is een belangrijk onderdeel van deze nieuwe aanpak van onze ontwikkelingsinspanningen. De Commissie zet haar steun voor de nationale stelsels voor gezondheidszorg voort en streeft naar versterking van het effect van de bestaande strategie</I><I>ën en technologie</I><I>ën om de armen te beschermen tegen besmetting met deze ziekten, verbetering van de betaalbaarheid van diagnose en zorg voor pati</I><I>ënten en versterking van de investeringen in onderzoek om voor de lange termijn een oplossing voor deze ziekten te vinden, zoals vaccines ter voorkoming van malaria en aids.</I><I>"</I>
<P>De verspreiding van hiv/aids, malaria en tuberculose is in vele ontwikkelingslanden niet meer onder controle. Deze ziekten veroorzaken jaarlijks meer dan 300 miljoen ziektegevallen, waaraan meer dan vijf miljoen mensen overlijden. Met hiv zijn al 34 miljoen mensen besmet en volgens sommige schattingen zouden tegen 2010 jaarlijks 30 miljoen mensen aan aids kunnen sterven. Door de ziekte hebben al 13,2 miljoen kinderen hun ouders verloren. In de ernstigst getroffen Afrikaanse landen gaan duizenden geschoolde arbeidskrachten verloren. Ook de nationale economieën worden ernstig aangetast: het BBP van Kenia is al 10% lager dan het zonder aids zou zijn geweest, en blijft jaarlijks met 1% dalen.
<P><I>"Het versnelde programma moet de gevolgen van deze drie ziekten voor volksgezondheid en economie inperken en miljoenen gezinnen in ontwikkelingslanden helpen de vicieuze cirkel van armoede en slechte gezondheid te verbreken,</I><I>"</I> aldus Nielson. <I>"Ik ben vastbesloten de uitvoering van ons beleid te hervormen, zodat </I><I>'versneld</I><I>' ook daadwerkelijk </I><I>'sneller</I><I>' betekent </I><I> sneller, resoluter en effectiever optreden om deze gezondheidsramp in veel ontwikkelingslanden te helpen bestrijden.</I><I>"</I>
<P>Commissielid Nielson kondigde ook aan dat de Commissie op 28 september een internationale rondetafelconferentie op hoog niveau organiseert om het EU-beleid voor de bestrijding van hiv/aids, malaria en tuberculose en het bestrijden van armoede te bespreken. Vertegenwoordigers van circa 40 ontwikkelingslanden, de top van het bedrijfsleven, onderzoeksinstellingen en NGO's discussiëren samen met de Commissie over de ontwikkeling van een actieprogramma voor de uitvoering van de mededeling. De rondetafelconferentie wordt mede gesteund door de Wereldgezondheidsorganisatie en Unaids.
