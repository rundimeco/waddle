<h1>
<a name="Heading4"></a><b>L-ispirti: Il-Kummissjoni tipproponi regoli
iktar ċari biex ittejjeb il-kwalità, tirrispetta l-obbligi
internazzjonali u tħares l-Indikazzjonijiet
Ġeografiċi</b></h1>
<p><b><i>Il-Kummissjoni adottat proposta biex taġġorna
l-leġiżlazzjoni ta' l-UE dwar l-ispirti. Imsejsa fuq
il-leġiżlazzjoni ta' l-UE dwar ix-xorb alkoħoliku,
fil-biċċa l-kbira ttejjeb l-applikabilità, il-qari u
ċ-ċarezza, billi tadatta r-regolamenti għal rekwiżiti
tekniċi ġodda. L-abbozz jinkludi politika definita sew
għall-ispirti abbażi ta' tliet kategoriji ta' prodotti msejsa fuq
id-definizzjonijiet attwali tal-prodotti. Ir-rekwiżiti tat-TRIPS u tad-WTO
huma inklużi biex jissalvagwardjaw il-ħarsien ta' l-indikazzjonijiet
ġeografiċi fuq is-suq dinji.</i></b></p>
<p>Mariann Fischer Boel, Kummissarju għall-Agrikoltura u l-Iżvilupp
Rurali, qalet: "Il-produzzjoni ta’ l-ispirti hija importanti kemm
għall-konsumaturi kif ukoll għall-produtturi fl-UE. Ir-regoli huma
maħsuba biex iħarsu u jinfurmaw lill-konsumaturi u jipprevjenu
prattika qarrieqa, filwaqt li jtejbu t-trasparenza u l-kompetizzjoni ġusta
fis-suq." </p>
<p>Il-proposta għandha l-għan li tissalvagwardja r-reputazzjoni li
l-ispirti ta' l-UE kisbu fl-UE u fis-suq dinji billi tkompli tqis it-tipi ta'
prattika tradizzjonali użati fil-produzzjoni ta' l-ispirti.
L-innovazzjonijiet teknoloġiċi jitqiesu fil-każi fejn jtejbu
l-kwalità.</p>
<p>Il-proposta tqis id-dispożizzjonijiet tal-Ftehim dwar Aspetti relatati
mal-Kummerċ tad-Drittijiet tal-Propjetà Intellettwali ("Ftehim TRIPs")
u tal-Ftehim Ġenerali dwar it-Tariffi u l-Kummerċ (<i>General
Agreement on Tariffs</i> <i>and</i> <i>Trade</i>), li jiffurmaw parti integrali
mal-Ftehim li jistabbilixxi l-Organizzazzjoni Dinjija dwar il-Kummerċ
(WTO).</p>
<p>L-ispirti huma kklassifikati fi tliet kategoriji skond kriterji definiti sew
ta' produzzjoni u tikkettar: spirti, spirti speċifiċi u spirti
oħra.</p>
<p>Id-definizzjonijiet ikomplu jirrispettaw il-prattika tradizzjonali ta'
kwalità iżda huma aġġornati meta d-definizzjonijiet
preċedenti kellhom nuqqasijiet jew kienu insuffiċjenti jew fejn
it-tali definizzjonijiet jistgħu jittejbu fid-dawl ta' l-iżviluppi
teknoloġiċi.</p>
<p><b>Karatteristiċi ewlenin tar-regolament il-ġdid dwar
l-ispirti:</b></p>
<ul>
<li>it-titjib ta' l-applikabilità, il-qari u ċ-ċarezza
tar-regolament abbażi tal-leġiżlazzjoni attwali dwar
l-ispirti;</li>
<li>l-adattament tar-regolamenti għar-rekwiżiti tad-WTO, inklużi
t-TRIPs;</li>
<li>definizzjoni tal-kriterji li jiggwidaw l-għarfien ta' indikazzjonijiet
ġeografiċi ġodda;</li>
<li>l-introduzzjoni ta' politika definita sew għall-ispirti abbażi ta'
tliet kategoriji ta' prodotti msejsa fuq id-definizzjonijiet attwali
tal-prodotti;</li>
<li>l-introduzzjoni tal-flessibilità billi tingħata kompetenza biex
jiġu emendati l-Annessi għall-Kummissjoni bis-sostenn tal-Kumitat ta'
Ġestjoni ta’ l-Ispirti;</li>
<li>l-adattament tar-regolamenti għal rekwiżiti tekniċi
ġodda;</li>
<li>it-tagħqid taż-żewġ regolamenti attwali dwar ix-xorb
alkoħoliku f'regolament
