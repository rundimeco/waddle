<H3>
<P><B>De Commissie stelt een hervorming van de marktordening voor suiker voor</B></H3>
<P><I><B>De Europese Commissie heeft vandaag een voorstel tot wijziging van de marktordening voor suiker goedgekeurd. In verband met omstandigheden zoals de overproductie en de strikte WTO-beperkingen op gesubsidieerde uitvoer, stelt de Commissie voor de productiequota permanent te verlagen met 115.000 ton per jaar, de vergoeding van de opslagkosten aan de producenten af te schaffen en de marktordening te vereenvoudigen door de regels te herschikken en verouderde bepalingen in te trekken. De quotaregeling, de bijdrage van de producenten aan de financiering van de uitvoerrestituties en de speciale preferenti</B></I><I><B>ële invoerregeling voor suiker uit de ACS-landen en India zouden bij wijze van interimmaatregelen tot en met het verkoopseizoen 2002/2003 worden gehandhaafd. De Commissie zou dan - op basis van studies en in het licht van de begrotingssituatie - onderzoeken of een fundamentelere verandering mogelijk is.</B></I>
<P>In een toelichting op het voorstel heeft Franz Fischler, de Commissaris voor Landbouw, Plattelandsontwikkeling en Visserij, het volgende verklaard: "Deze gewijzigde quotaregeling is minder omslachtig, vergroot de concurrentie en zal de reële suikerprijzen verder doen dalen. Maar ook komt hierdoor de extra tijd beschikbaar die nodig is voor een zorgvuldige analyse van alle alternatieven voor de quotaregeling. In 2002 zal de tijd rijp zijn om na te denken over een meer ingrijpende hervorming van de suikerregeling. Tegen die tijd zullen wij studies hebben uitgevoerd over de concurrentie in de levensmiddelenindustrie en over de gevolgen van veranderingen van de quotaregeling voor de consumenten, de suikermarkt en concurrerende gewassen.".
<P><B>Belangrijkste elementen van het voorstel:</B>
<P><B>I.</B><B> Periode van 1 juli 2001 tot en met 30 juni 2003</B>
<UL><P><B>Voortzetting van het stelsel van productiequota gedurende twee jaar</B>
</UL><P>Gelet op het feit dat een grondige analyse van de gevolgen van de quota voor de consumenten en voor de concurrentie ontbreekt en gezien de financiële beperkingen, stelt de Commissie voor om met een gewijzigde quotaregeling door te gaan gedurende twee jaar tot en met 2002/2003. Volgens het voorstel van de Commissie zouden de institutionele suikerprijzen worden bevroren en zou het systeem van productieheffingen voor de financiering van de uitvoerrestituties worden gehandhaafd<sup><a name="file.tmp_Ref_1"><a href="#file.tmp_Foot_1">(1)</a></a></sup>.
<UL><P>Er wordt echter ook een aantal <B>belangrijke wijzigingen</B> voorgesteld:
<UL><P><LI>Een permanente verlaging van de quota met 115.000 ton, welke hoeveelheid gelijk is aan 50 % van het structurele overschot ten opzichte van de GATT-limiet. Deze verlaging zal volgens het bestaande mechanisme voor quotaverlagingen dat in de basisverordening is vastgelegd, worden toegepast voor alle nationale quota (gelijkelijk voor A- en B-suiker, isoglucose en inulinestroop). Er zal ook verder gebruik worden gemaakt van het instrument dat het mogelijk maakt de quota volgens de procedure van het Comité van beheer op jaarbasis te verlagen om de WTO-verbintenissen te kunnen nakomen; bij dergelijke verlagingen wordt uitgegaan van de productie, het verbruik, de voorraden en de invoer.
<P><LI>Afschaffing van de vergoeding van de opslagkosten. (De opslagkosten in de loop van het verkoopseizoen worden door deze vergoeding geneutraliseerd.) Hierdoor zal 300 miljoen € per jaar op de EOGFL-uitgaven worden bespaard. Door het verdwijnen van de opslagsteun zal er meer concurrentie ontstaan in het voordeel van de handel, de suikerverwerkende industrie en de consumenten. Tevens zal de regeling komen te vervallen die het mogelijk maakt buiten de quota geproduceerde suiker (C-suiker) naar volgende jaren over te dragen om in aanmerking te komen voor de vergoeding van opslagkosten. Deze mogelijkheid stimuleert de productie van C-suiker, wat niet in overeenstemming is met het doel dat er oorspronkelijk mee werd nagestreefd.
<P><LI>Afschaffing van de lastige verplichting voor producenten om een minimumvoorraad aan te houden (momenteel 3 %).
<P><LI>In de toekomst zal de productieheffing de speciale steun aan de chemische industrie voor 100 % financieren. Deze steun is bedoeld om het gebruik van suiker door de chemische industrie te bevorderen en wordt bij de huidige regeling slechts gedeeltelijk door het bedrijfsleven gefinancierd.
<UL><P><B>Handhaving van de preferentie voor ACS-landen</B>
</UL><P>Het voorstel voorziet in de voortzetting van de speciale preferentiële invoerregeling voor de ACS-landen, India en enkele andere landen. Daarmee wordt beoogd te voorzien in behoeften van raffinaderijen in de EU die niet door de EU-productie worden gedekt, en de verplichtingen na te komen die voortvloeien uit protocol 3 dat is gehecht aan bijlage IV bij de overeenkomst van Cotonou, en uit de overeenkomst met India<sup><a name="file.tmp_Ref_2"><a href="#file.tmp_Foot_2">(2)</a></a></sup>. In dit verband zal aan de Raad de aanbeveling worden gericht de Commissie te machtigen om onderhandelingen over voortzetting van het huidige systeem te voeren.
<UL><P><B>Een aanzienlijke vereenvoudiging van de regeling</B>
</UL><P>In het voorstel is van de gelegenheid gebruik gemaakt om de bestaande regeling bij te werken door de bepalingen te herschikken en verouderde bepalingen in te trekken, dit overeenkomstig het door de Gemeenschap gevoerde vereenvoudigingsbeleid.
</UL></UL><P><B>II.</B><B> De suikerregeling na 1 juli 2003</B>
<P>De Commissie zal studies uitvoeren om de concurrentie in belangrijke levensmiddelensectoren en de samenhang met het systeem ter ondersteuning van de primaire sector te evalueren. Voorts moet worden bestudeerd hoe prijsveranderingen kunnen worden doorgegeven en wat de oorzaken zijn van het verschil tussen de producenten- en de consumentenprijzen. Daarnaast zal tegen 1 juli 2002 ook nog worden bestudeerd wat de gevolgen van voortzetting of afschaffing van de quota zullen zijn voor suikerbieten en concurrerende akkerbouwgewassen en op sociaal-economisch gebied. De resultaten van deze analyses zullen - samen met gegevens over het verloop van de WTO-onderhandelingen, over het uitbreidingsproces en over de budgettaire situatie voor het gemeenschappelijk landbouwbeleid - een degelijke grondslag vormen voor de uitwerking van voorstellen van de Commissie voor de marktordening voor suiker die vanaf 1 juli 2003 moet gaan gelden.
<P><B>Achtergrondinformatie</B>
<UL><P><B>1.</B><B> Gevolgen voor de consumenten</B>
</UL><P>Als de institutionele suikerprijs al van invloed is op de consumentenprijzen, dan is die invloed zeer beperkt:
<UL><P><LI>De prijs van de producten waarin suiker is verwerkt - de vorm waarin suiker in de EU hoofdzakelijk wordt verbruikt (meer dan 70 % van het suikerverbruik) - wordt in de praktijk niet beïnvloed door het peil van de suikerprijs, omdat het aandeel van deze laatste prijs in de prijs van de verwerkte producten (momenteel ongeveer 5 %) blijft dalen.
<P><LI>De consumentenprijs voor suiker is veel trager gestegen dan het algemene indexcijfer van de consumentenprijzen.
</UL><P><B>2.</B><B> Context van en alternatieven voor het voorstel</B>
<UL><P>Het zeer krappe budgettaire kader voor de periode 2000-2006 waartoe in Berlijn is besloten, de recente Overeenkomst van Cotonou met de ACS-landen en de aan de gang zijnde handelsbesprekingen binnen de WTO vormen het raamwerk voor welke hervorming dan ook. De situatie op de wereldmarkt voor suiker - waar de prijzen voortdurend zijn gedaald en nu onder 50 % van de niveaus van 1995 liggen<sup><a name="file.tmp_Ref_3"><a href="#file.tmp_Foot_3">(3)</a></a></sup> - is eveneens een belangrijke factor. Hoewel er de laatste tijd sprake is van enige verbetering, blijft de situatie op de wereldmarkt onstabiel.
<P>Rekening houdend met de kritiek van diverse aard en met de verschillende beperkende factoren, heeft de Commissie een aantal alternatieven onderzocht. Het Agenda 2000-model (verlagingen van de interventieprijs met gedeeltelijke compensatie) zou weliswaar het voordeel hebben dat het beleid beter zou aansluiten bij dat voor andere akkerbouwgewassen en dat de aan de huidige regeling verbonden kosten voor de consumenten enigermate zouden dalen, maar de zeer hoge budgettaire consequenties maken deze optie onmogelijk.
<P>Als de prijs met 25 % zou worden verlaagd, wat nodig is om een werkelijk effect op de productie te bereiken, en als de producenten voor 50 % zouden worden gecompenseerd voor dit inkomensverlies, zouden de rechtstreekse gevolgen voor de begroting neerkomen op een stijging van de uitgaven met 1 125 miljoen euro. Voor dergelijke extra uitgaven is er binnen het budgettaire kader geen ruimte. Een prijsverlaging zou ook een inkomensverlies meebrengen voor de ACS-landen: aangezien aan de ACS-landen de EU-prijs wordt gegarandeerd voor een bepaalde hoeveelheid, zouden deze landen hun inkomsten met 250 miljoen euro zien dalen als die prijs met 25 % zou worden verlaagd.
<UL><P><B>3.</B><B> Hoe functioneert de suikerregeling?</B>
</UL><P>De gemeenschappelijke marktordening voor suiker is vastgesteld bij Verordening (EG) nr. 2038/1999. De regeling bevat in hoofdzaak bepalingen met betrekking tot de prijzen, de quota, de handel met derde landen en de zelffinanciering. De huidige suikerregeling blijft slechts tot 1 juli 2001 geldig. Uiterlijk op 31 december 2000 moet de Raad, na advies van het Parlement, een besluit nemen over wat er daarna moet gebeuren.
<P>De communautaire steunregeling voor de sector omvat een minimumprijs voor suikerbieten die suikerfabrikanten aan de landbouwers in de Gemeenschap moeten betalen, en een interventieprijs voor suiker waartegen de interventiebureaus alle suiker aankopen die door de communautaire producenten aan hen wordt aangeboden. Deze prijzen worden jaarlijks op voorstel van de Commissie door de Raad vastgesteld, maar zijn sinds 1984/1985 bevroren.
<P>De regeling voor de handel met derde landen voorziet in de toepassing van invoerrechten voor suiker uit derde landen en de betaling van restituties bij de uitvoer van suiker uit de Gemeenschap naar derde landen. Bij deze regeling wordt rekening gehouden met het prijsverschil tussen de internationale en de communautaire markt, dat momenteel erg groot is.
<P>De marktordening wordt gekenmerkt door een strikte beheersing van de productie, waarbij de producenten gegarandeerde prijzen ontvangen binnen de per land en per onderneming vastgestelde quota. Deze quota (A-quotum en B-quotum) corresponderen in beginsel met, respectievelijk, de vraag op de interne markt en de uitvoer met restitutie van overtollige quotumsuiker. De producenten mogen meer produceren dan de som van hun A- en B-quotum, maar die zogenoemde C-suiker moet dan zonder restitutie worden uitgevoerd.
<P>De uitvoer van quotumsuiker bestaat uit twee verschillende elementen. Suiker uit de ACS-landen en India die op grond van de preferentiële regeling tegen de communautaire gegarandeerde prijs in de EU is ingevoerd, kan weer worden uitgevoerd, waarbij de kosten worden gedragen door de EU-begroting. De netto-uitvoer daarentegen wordt volledig gefinancierd uit de productieheffingen die worden betaald door de suikerbietentelers en de suikerindustrie.
<P>Vele van de met de marktordening nagestreefde doeleinden zijn bereikt. De interne markt wordt bevoorraad met een constante en gelijkmatige aanvoer van witte suiker en de budgettaire lasten blijven beperkt als gevolg van het zelffinancieringssysteem. Bovendien verschaft de marktordening de suikerbietentelers een stabiel inkomen ondanks de sterk schommelende wereldmarktprijs voor suiker. Interventieaankoop is mogelijk, maar heeft sinds 1986 niet meer plaatsgevonden. Dit laatste is te danken aan de in de huidige regeling opgenomen flexibiliteitsbepalingen die het mogelijk maken de quotumproductie aan te passen in het licht van de wereldmarktprijzen, het interne verbruik en de invoer. Ten slotte trekken de ACS-landen, gelet op de lage wereldmarktprijzen, aanzienlijk economisch voordeel van de prijsgarantie die voor hun preferentiële suikeruitvoer naar de EU geldt.
</UL><P><B>Bijlagen</B>
<P>Tabel 1 - Suikerproductie met communautaire garantie en verbruik in de EU
<P>Grafiek 1 - Suikerproductie, -verbruik, -voorraden en -prijzen in de wereld
<P>Grafiek 2 - Jaarlijkse uitvoer van suiker 1990-1999 (wereld)
<P>Grafiek 3/tabel 2 - Jaarlijkse uitvoer van suiker 1990-1999 (belangrijkste exporteurs)
<P>Tabel 3 - Productiequota in de sector suiker voor de verschillende lidstaten
<P>Table 1</P><P><TABLE BORDER WIDTH=80%><TR><TD>
<P><B>Table 1 - Sugar production under Community guarantee and consumption in the EU</B></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD><B>1995/96</B></TD><TD><B>1996/97</B></TD><TD><B>1997/98</B></TD><TD><B>1998/99</B></TD><TD><B>1999/00</B></TD><TD><B>2000/01 (1)</B></TD></TR><TR><TD><B>1.</B></TD><TD><B>Quotas set</B></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD>(a) A sugar quotas </TD><TD>11.983</TD><TD>11.983</TD><TD>11.983</TD><TD>11.983</TD><TD>11.983</TD><TD>11.983</TD></TR><TR><TD></TD><TD>(b) B sugar quotas</TD><TD>2.609</TD><TD>2.609</TD><TD>2.609</TD><TD>2.609</TD><TD>2.609</TD><TD>2.609</TD></TR><TR><TD></TD><TD>(C) A + B sugar quotas</TD><TD><B>14.592</B></TD><TD><B>14.592</B></TD><TD><B>14.592</B></TD><TD><B>14.592</B></TD><TD><B>14.592</B></TD><TD><B>14.592</B></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>2.</B></TD><TD><B>Production achieved</B></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD>(a) A sugar </TD><TD>11.722</TD><TD>11.715</TD><TD>11.786</TD><TD>11.739</TD><TD>11.766</TD><TD>11.836</TD></TR><TR><TD></TD><TD>(b) B sugar </TD><TD>2.406</TD><TD>2.449</TD><TD>2.554</TD><TD>2.479</TD><TD>2.530</TD><TD>2.555</TD></TR><TR><TD></TD><TD>(C) A + B sugar </TD><TD><B>14.128</B></TD><TD><B>14.164</B></TD><TD><B>14.340</B></TD><TD><B>14.218</B></TD><TD><B>14.296</B></TD><TD><B>14.391</B></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>3.</B></TD><TD><B>Consumption</B></TD><TD><B>12.432</B></TD><TD><B>12.675</B></TD><TD><B>12.733</B></TD><TD><B>12.660</B></TD><TD><B>12.800</B></TD><TD><B>12.800</B></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>4.</B></TD><TD><B>Balance (2-3)</B></TD><TD><B>1.696</B></TD><TD><B>1.489</B></TD><TD><B>1.607</B></TD><TD><B>1.558</B></TD><TD><B>1.496</B></TD><TD><B>1.591</B></TD></TR></TABLE>
<P>Table 2 </P><P><TABLE BORDER WIDTH=80%><TR><TD>
<P><B>Table 2 - Annual sugar exports 1990/1999 (Major exporters)</B></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>ORIGIN</B></TD><TD><B>1990</B></TD><TD><B>%</B></TD><TD><B>1991</B></TD><TD><B>1992</B></TD><TD><B>1993</B></TD><TD><B>1994</B></TD><TD><B>1995</B></TD><TD><B>1996</B></TD><TD><B>1997</B></TD><TD><B>1998</B></TD><TD><B>1999</B></TD><TD><B>%</B></TD></TR><TR><TD>WORLD</TD><TD>28.469</TD><TD>100</TD><TD>27.262</TD><TD>31.832</TD><TD>29.303</TD><TD>30.136</TD><TD>34.735</TD><TD>35.422</TD><TD>37.021</TD><TD>37.263</TD><TD>39.487</TD><TD>100</TD></TR><TR><TD>E.U.</TD><TD>5.353</TD><TD>18,8</TD><TD>4.862</TD><TD>4.983</TD><TD>5.832</TD><TD>5.097</TD><TD>5.414</TD><TD>4.209</TD><TD>5.152</TD><TD>6.357</TD><TD>5.111</TD><TD>12,9</TD></TR><TR><TD>BRAZIL</TD><TD>1.640</TD><TD>5,8</TD><TD>1.614</TD><TD>2.273</TD><TD>3.008</TD><TD>3.616</TD><TD>6.299</TD><TD>5.309</TD><TD>6.586</TD><TD>8.675</TD><TD>12.467</TD><TD>31,6</TD></TR><TR><TD>AUSTRALIA</TD><TD>3.069</TD><TD>10,8</TD><TD>2.456</TD><TD>2.907</TD><TD>3.445</TD><TD>4.506</TD><TD>4.594</TD><TD>4.288</TD><TD>4.462</TD><TD>4.691</TD><TD>4.185</TD><TD>10,6</TD></TR><TR><TD>THAILAND</TD><TD>2.496</TD><TD>8,8</TD><TD>2.863</TD><TD>3.719</TD><TD>2.401</TD><TD>2.720</TD><TD>3.887</TD><TD>4.628</TD><TD>4.317</TD><TD>2.444</TD><TD>3.430</TD><TD>8,7</TD></TR></TABLE>
<P>Table 3 </P><P><TABLE BORDER WIDTH=80%><TR><TD>
<P><B>BASIC PRODUCTION QUOTAS IN THE SUGAR SECTOR (UE 15)</B></TD><TD></TD><TD></TD><TD></TD><TD></TD><TD></TD><TD></TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD>REGION</TD><TD>SUGAR (1)</TD><TD></TD><TD>ISOGLUCOSE (2)</TD><TD></TD><TD>INULIN SYRUP (2)</TD><TD></TD></TR><TR><TD></TD><TD>A QUOTAS</TD><TD>B QUOTAS</TD><TD>A QUOTAS</TD><TD>B QUOTAS</TD><TD>A QUOTAS</TD><TD>B QUOTAS</TD></TR><TR><TD>Denmark</TD><TD>328.000,0</TD><TD>96.629,3</TD><TD>-</TD><TD>-</TD><TD>-</TD><TD>-</TD></TR><TR><TD>Germany (ex GFR)</TD><TD>1.990.000,0</TD><TD>612.312,9</TD><TD>28.882,0</TD><TD>6.802,0</TD><TD>-</TD><TD>-</TD></TR><TR><TD>Germany (ex GDR)</TD><TD>647.703,0</TD><TD>199.297,0</TD><TD>-</TD><TD>-</TD><TD>-</TD><TD>-</TD></TR><TR><TD>Greece</TD><TD>290.000,0</TD><TD>29.000,0</TD><TD>10.522,0</TD><TD>2.478,0</TD><TD>-</TD><TD>-</TD></TR><TR><TD>Spain</TD><TD>960.000,0</TD><TD>40.000,0</TD><TD>75.000,0</TD><TD>8.000,0</TD><TD>-</TD><TD>-</TD></TR><TR><TD>France (metropolitan)</TD><TD>2.530.000,0</TD><TD>759.232,8</TD><TD>15.887,0</TD><TD>4.135,0</TD><TD>19.991,0</TD><TD>4.708,0</TD></TR><TR><TD>French Overseas dep.</TD><TD>466.000,0</TD><TD>46.600,0</TD><TD>-</TD><TD>-</TD><TD>-</TD><TD>-</TD></TR><TR><TD>Ireland</TD><TD>182.000,0</TD><TD>18.200,0</TD><TD>-</TD><TD>-</TD><TD>-</TD><TD>-</TD></TR><TR><TD>Italy</TD><TD>1.320.000,0</TD><TD>248.250,0</TD><TD>16.569,0</TD><TD>3.902,0</TD><TD>-</TD><TD>-</TD></TR><TR><TD>Netherlands</TD><TD>690.000,0</TD><TD>182.000,0</TD><TD>7.426,0</TD><TD>1.749,0</TD><TD>65.994,0</TD><TD>15.542,0</TD></TR><TR><TD>Austria</TD><TD>316.529,0</TD><TD>73.881,0</TD><TD>-</TD><TD>-</TD><TD>-</TD><TD>-</TD></TR><TR><TD>Portugal (mainland)</TD><TD>63.636,4</TD><TD>6.363,6</TD><TD>8.093,9</TD><TD>1.906,1</TD><TD>-</TD><TD>-</TD></TR><TR><TD>The autonomous region of the Azores</TD><TD>9.090,9</TD><TD>909,1</TD><TD>-</TD><TD>-</TD><TD>-</TD><TD>-</TD></TR><TR><TD>Finland</TD><TD>133.433,0</TD><TD>13.343,0</TD><TD>10.845,0</TD><TD>1.085,0</TD><TD>-</TD><TD>-</TD></TR><TR><TD>Sweden</TD><TD>336.364,0</TD><TD>33.636,0</TD><TD>-</TD><TD>-</TD><TD>-</TD><TD>-</TD></TR><TR><TD>Belgium/Luxembourg/Economic Union</TD><TD>680.000,0</TD><TD>146.000,0</TD><TD>56.667,0</TD><TD>15.583,0</TD><TD>175.577,0</TD><TD>41.348,0</TD></TR><TR><TD>United Kingdom</TD><TD>1.040.000,0</TD><TD>104.000,0</TD><TD>21.696,0</TD><TD>5.787,0</TD><TD>-</TD><TD>-</TD></TR><TR><TD></TD><TD></TD><TD></TD><TD></TD><TD></TD><TD></TD><TD></TD></TR><TR><TD><B>TOTAL</B></TD><TD><B>11.982.756,3</B></TD><TD><B>2.609.654,7</B></TD><TD><B>251.587,9</B></TD><TD><B>51.427,1</B></TD><TD><B>261.562,0</B></TD><TD><B>61.598,0</B></TD></TR></TABLE><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>De financi</B></SUP><SUP><B>ële bijdragen van de producenten (in de vorm van productieheffingen) dekken de kosten die voortvloeien uit de uitvoer van de overtollige EU-productie (hoofdzakelijk in de vorm van uitvoerrestituties).</B></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> </B></SUP><SUP><B>De EU heeft zich ertoe verplicht om jaarlijks 1,3 miljoen ton ACS-suiker en 50.000 ton Indiase suiker in te voeren tegen EU-prijzen.</B></SUP><p><sup><a name="file.tmp_Foot_3"><a href="#file.tmp_Ref_3">(3)</a></a></sup><SUP><B> Dit is het gevolg van een zeer sterke uitbreiding van de productie in Zuid-Amerika, terwijl de productie in en de uitvoer uit de EU stabiel zijn gebleven.</B></SUP>
