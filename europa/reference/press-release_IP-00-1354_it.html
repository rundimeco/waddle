<H3>
<P><B>La Commissione ribadisce la sua posizione sugli aiuti di Stato italiani in favore del Mezzogiorno</B></H3>
<P><I><B>In una lettera indirizzata il 22 novembre 2000 al Primo ministro italiano Giuliano Amato, Mario Monti, commissario europeo responsabile della Concorrenza, ha ribadito la posizione della Commissione sulle misure speciali a favore delle zone assistite, in relazione ad un richiesta italiana di chiarimenti concernente il Mezzogiorno. Bench</B></I><I><B>é la Commissione sia in principio favorevole ad aiuti di Stato volti a promuovere nuovi investimenti e posti di lavoro - varie misure di questo tipo destinate al Mezzogiorno sono gi</B></I><I><B>à state approvate oppure lo saranno presto - ciononostante non pu</B></I><I><B>ò autorizzare riduzioni dell'imposta sulle societ</B></I><I><B>à soltanto ad una parte del territorio nazionale. Una simile misura sarebbe infatti da considerarsi come un aiuto al funzionamento che in genere non porta nuovi investimenti e opportunit</B></I><I><B>à di occupazione ma semplicemente riduce l'onere "normale" gravante su talune imprese rispetto ad altre e quindi provoca distorsioni di concorrenza.</B></I>
<P>Il governo italiano aveva consultato il commissario responsabile della Concorrenza in merito alla conformità con le norme UE di offrire agevolazioni fiscali, in particolare un'aliquota preferenziale dell'imposta sulle persone giuridiche - permanente oppure temporanea - in favore di imprese situate nel Mezzogiorno.
<P>Nella sua risposta il commissario Monti anzitutto si rallegra per l'atteggiamento del Primo ministro italiano che una volta di più ha consultato la Commissione prima di adottare misure che potrebbero risultare incompatibili con il diritto comunitario ed illegali qualora fossero attuate senza la previa notifica alla Commissione.
<P>Il commissario Monti osserva che la Commissione non solleverebbe obiezioni sotto il profilo della concorrenza ad una riduzione generalizzata dell'IRPEG, in quanto è favorevole in linea di principio ad un allentamento della pressione fiscale purché siano pienamente rispettati sia il patto di stabilità e di crescita che gli orientamenti di politica economica adottati dal Consiglio UE.
<P>Infine, il commissario Monti fa presente che la Commissione recentemente ha approvato un regime di aiuti italiano all'occupazione volto a combattere l'economia sommersa nel Mezzogiorno (cfr. IP/00/1106 del 4 ottobre 2000). In base a tale regime le imprese che si impegnano a regolarizzare integralmente la posizione dei loro dipendenti non dichiarati beneficeranno di una riduzione degli oneri sociali. L'elemento di aiuto del regime è di 744 miliardi di ITL (circa 384 milioni di euro). Una seconda misura a favore delle zone meno sviluppate dell'Italia, comprendente crediti fiscali per nuovi investimenti, sarà quanto prima sottoposta alla Commissione per approvazione. Una terza misura consistente nel credito d'imposta in relazione a nuovi posti di lavoro potrà probabilmente beneficiare, secondo un primo esame, della regola de minimis.
<P>Un'altra ipotesi citata nel dibattito italiano in merito alla riduzione dell'IRPEG a favore del Mezzogiorno consisteva in una limitazione di dette riduzioni ad un importo massimo per società che rimanesse inferiore alla cosiddetta soglia de minimis. Nella sua risposta il commissario responsabile per la Concorrenza osserva che, benché prevista dalle norme, simile misura potrebbe risultare difficile da applicare correttamente data l'esistenza in Italia di numerosi aiuti de minimis, incluso eventualmente il credito d'imposta succitato, dovendosi in ogni caso tener conto del cumulo degli aiuti de minimis. 
