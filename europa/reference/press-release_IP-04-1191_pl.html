<h1>
<a name="Heading4"></a><b>Ame</b><b>rykański Boeing: UE pozywa
Stany Zjednoczone do WTO w sprawie subwencji dla Boeinga</b></h1>
<p><b><i>UE złożyła dziś wniosek o konsultacje ze Stanami
Zjednoczonymi na forum Światowej Organizacji Handlu (WTO) nt. rzekomych
subwencji przyznanych Boeingowi. UE wyraża przekonanie, że subwencje
te stanowią poważne naruszenie Porozumienia WTO w sprawie subwencji i
środków wyrównawczych. Wcześniej tego samego dnia Stany
Zjednoczone rozpoczęły postępowanie w sprawie europejskich
subwencji dla Airbusa. Komisarz UE ds. handlu, Pascal Lamy,
oświadczył, że: „Nie ma wątpliwości, iż
działania Stanów Zjednoczonych na forum WTO w sprawie europejskich
subwencji dla Aibusa są próbą odwrócenia uwagi od
zawinionego przez samą firmę osłabienia pozycji Boeinga. Fakt ten
świadczy o tym, że Stany Zjednoczone nigdy poważnie nie
intersowały się obecnym 92. Porozumienia Dwustronnego UE – Stany
Zjednoczone, które nieustannie łamały. Jeśli Stany
Zjednoczone wybrały taką strategię, przyjmujemy to wyzwanie;
najwyższy czas położyć kres licznym nielegalnym
amerykańskim subwencjom dla Boeinga, które szkodzą Airbusowi, w
szczególności tym w ramach nowego programu Boeinga 7E7. Tym niemniej
szkoda, że Stany Zjednoczone wybrały drogę sądową,
która może mieć destabilizujący wpływ na handel i
inwestycje, w tym również na projekt Boeinga 7E7.  Zatrudnieni w
przemyśle lotniczym po obu stronach Atlantyku stwierdzą jutro rano,
że ich posady nie są już tak pewne. </i></b></p>
<p>Boeing jest od wielu lat subwencjonowany przez rząd Stanów
Zjednoczonych, głównie poprzez pokrywanie kosztów
badawczo-rozwojowych przez NASA, Departament Obrony, Departament Handlu i inne
agencje rządowe.  Od 1992 r. Boeing otrzymał około 23
bilionów USD subwencji. Ponadto rząd Stanów Zjednoczonych w
ramach Ustawy o wyłączeniu dochodów uzyskiwanych poza terytorium
(Extraterritorial Income Exclusion Act, która zastąpiła
Ustawę o przedsiębiorstwach eksportujących - „FSC” -
Foreign Sales Corporations Act), nadal przyznaje Boeingowi subwencje eksportowe
w wysokości 200 milionów rocznie wbrew jednoznacznemu orzeczeniu WTO o
nielegalności tych subwencji.  </p>
<p>Ostatnie i najpoważniejsze naruszenie stanowiły liczne subwencje w
wysokości około 3,2 biliona USD, m.in. w formie obniżek i
zwolnień podatkowych oraz wsparcia infrastrukturalnego przy projektowaniu i
produkcji Boeinga 7E7 znanego również jako „Dreamliner”.
Dowody zbierane przez Komisję Europejską przez lata jednoznacznie
wskazują, że ww. subwencje stanowią naruszenie Porozumienia WTO w
sprawie subwencji i środków wyrównawczych.</p>
<p>Ponadto subwencje te naruszają również Porozumienie w sprawie
Handlu Dużymi Samolotami Cywilnymi UE - Stany Zjednoczone z 1992 r.,
które dokładnie określa formy i wielkość pomocy
państwa udzielanej w przypadku Stanów Zjednoczonych - Boeingowi, a w
przypadku UE - Airbusowi. </p>
<p>Mimo ponawianych wezwań Komisji Stany Zjednoczone odmawiają
uczestnictwa w dwustronnych konsultacjach przewidzianych Porozumieniem z 1992 r.
na okres ponad dwóch lat. Tym niemniej, na wniosek Stanów
Zjednoczonych złożony zaledwie kilka tygodni temu, Komisja
zgodziła się na rozmowy na temat ewentualnej rewizji Porozumienia z
1992 r. pod warunkiem, że obejmie ono wszelkie formy subwencji, w tym
stosowane w Stanach Zjednoczonych, oraz że Stany Zjednoczone dostosują
wszelkie subwencje dla Boeinga 7E7 do wymogów Porozumienia z 1992 r. </p>
<p>Ostatecznie, w czasie wspomnianych rozmów (ostatnio na owocnym spotkaniu
dnia 16 września) Stany Zjednoczone złożyły wniosek o
konsultacje na forum WTO w sprawie europejskiej pomocy dla Airbusa. Fakt ten
oznacza, że Stany Zjednoczone nigdy nie przywiązywały
większej wagi do wniosku o renegocjację Porozumienia z 1992 r. </p>
<p><b>Procedury konsultacji i rozstrzygania sporów Światowej
Organizacji Handlu</b></p>
<p>Pierwszy krok w kierunku rozstrzygnięcia sporu na forum WTO polega na
złożeniu wniosku o konsultację przez stronę
skarżącą będącą jednocześnie członkiem
WTO. Strona zaskarżona ma dziesięć dni na udzielenie odpowiedzi
na wniosek i jest zobowiązana do rozpoczęcia konsultacji w
nieprzekraczalnym terminie trzydziestu dni (o ile strony nie uzgodnią
inaczej). Celem konsultacji jest znalezienie rozwiązania w kwestiach
spornych za obopólną zgodą.</p>
<p>Jeżeli w wyniku konsultacji, w czasie 60 dni, licząc od daty
otrzymania wniosku o konsultację, nie uda się rozwiązać
sporu, to strona skarżąca może wnieść do Organu
Rozstrzygania Sporów (Dispute Settlement Body) o powołanie Panelu
(przy czym strona skarżąca może w ciągu 60 dni
wnieść o powołanie panelu, w przypadku gdy obie strony
uznają, że konsultacje nie doprowadziły do rozwiązania
sporu).</p>
<p>Po nominacji członków panelu strona skarżąca ma z
reguły od trzech do sześciu tygodni na wniesienie pierwszego pisemnego
wniosku, a strona zaskarżona ma od dwóch do 3 tygodni na udzielenie
odpowiedzi. Następnie przewidziane są dwa przesłuchania ustne i
wniesienie drugiego pisemnego wniosku. Średni czas trwania procedury
panelowej wynosi dwanaście miesięcy.  Po procedurze panelowej
można wnieść odwołanie, przy czym procedura ta nie powinna
trwać dłużej niż 90 dni. </p>
<p>Więcej informacji na stronie: </p>
<p><a
href="http://ec.europa.eu/trade/issues/sectoral/industry/aircraft/index_en.htm">http://ec.europa.eu/trade/issues/sectoral/industry/aircraft/index_en.htm</a>
</p>
<p><a
href="http://ec.europa.eu/trade/issues/respectrules/dispute/index_en.htm">http://ec.europa.eu/trade/issues/respectrules/dispute/index_en.htm</a>
</p>

