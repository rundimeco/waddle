<H3>
<P><B>Strukturfonderna: Kommissionen n</B><B>öjd med genomf</B><B>örandet av programmen f</B><B>ör socioekonomisk utveckling under 1999</B></H3>
<P><I><B>Europeiska kommissionen anser att genomf</B></I><I><B>örandet av de program f</B></I><I><B>ör regionalpolitik och m</B></I><I><B>änskliga resurser som medfinansierats av  strukturfonderna 1999 varit framg</B></I><I><B>ångsrikt. I "Strukturfonderna 1999 - Elfte </B></I><I><B>årsrapporten" framh</B></I><I><B>åller kommissionen de resultat som uppn</B></I><I><B>åtts inom tv</B></I><I><B>å prioriterade omr</B></I><I><B>åden n</B></I><I><B>ämligen skapande av syssels</B></I><I><B>ättning och fr</B></I><I><B>ämjande av j</B></I><I><B>ämst</B></I><I><B>älldhet mellan m</B></I><I><B>än och kvinnor. I rapporten g</B></I><I><B>örs en l</B></I><I><B>ägesrapport av genomf</B></I><I><B>örandet av "Agenda 2000" inf</B></I><I><B>ör den nya programperioden f</B></I><I><B>ör gemenskapsinsatser f</B></I><I><B>ör perioden 2000</B></I><I><B>2006.</B></I>
<P>Årsrapporten om strukturfonderna från 1999 godkändes på förslag av Michel Barnier, ledamot av kommissionen med ansvar för regionalpolitik, och hans kolleger Anna Diamantopoulou, ledamot av kommissionen med ansvar för sysselsättning och socialpolitik, och Franz Fischler, ledamot av kommissionen med ansvar för jordbruk, landsbygdsutveckling och fiske. I rapporten betonas följande:
<P><B>Samtliga </B><B>åtg</B><B>ärder som omfattades av programperioden 1994</B><B>1999 genomf</B><B>ördes 1999</B>
<P>Den kraftiga taktökning i utnyttjandet av anslagen som präglade 1997 och 1998 fortsatte under 1999 och gjorde att de förseningar som noterades i början av perioden på många håll kunde hämtas in. Genomförandetakten ökade såväl för de nationella programmen (GSR/SPD) som för gemenskapsinitiativen.
<P>Enligt sammanställningen i den elfte årsrapporten hade i slutet av 1999 åtaganden gjorts för 99 % av det totala stödet under perioden 19941999 och 75 % hade utbetalats. Enligt gällande lagstiftning kan ännu icke gjorde utbetalningar spridas ut ända fram till och med den 31 december 2001. Precis som tidigare år är det i de minst välbärgade medlemsstaterna, och följaktligen också strukturfondernas största stödmottagare, som utnyttjandet av anslagen är högst.
<P>Utnyttjandet av gemenskapsinitiativen ökade också kraftigt, vilket främjades av den omfördelning av medel mellan de olika initiativen som genomfördes under 1998. I slutet av 1999 hade sålunda åtaganden gjorts avseende 95 % av stödet för hela perioden och 57 % hade utbetalats, vilket är en betydlig förbättring jämfört med tidigare år.
<P><B>Flera nationella kartor </B><B>över regionalst</B><B>öd godk</B><B>ändes 1999</B>
<P>När det gäller statligt regionalstöd anmodade kommissionen medlemsstaterna att lämna in nya nationella kartor över regionalstöd. En del av dessa kartor godkändes redan under 1999.
<P><B>1999 var m</B><B>åls</B><B>ättningen med strukturfondernas verksamhet framf</B><B>ör allt att fr</B><B>ämja syssels</B><B>ättningen och j</B><B>ämst</B><B>älldhet mellan m</B><B>än och kvinnor</B>
<P>Den europeiska sysselsättningsstrategin som lanserades 1997 konsoliderades 1999. Kommissionens riktlinjer för sysselsättning, som antogs 1998, utvecklades vidare under 1999. I strukturfondsförordningarna för programperioden 2000-2006 krävs således att medlemsstaterna skall införliva sysselsättningsriktlinjerna i sina utvecklingsprogram, och mera allmänt de principer som fastställs i den europeiska sysselsättningsstrategin.
<P>Jämställdhet mellan kvinnor och män var det andra området som prioriterades av strukturfonderna under 1999. Denna fråga kommer att få stor uppmärksamhet även under hela programperioden 2000-2006. Principen om jämställdhet mellan män och kvinnor är inskriven i flera artiklar i den nya förordningen om allmänna bestämmelser för strukturfonderna (nr (EG) 1260/1999). Förutom att denna politiska prioritering nu beaktas på politisk nivå integreras den successivt i strukturfondernas program sedan några år tillbaka. Den ingår systematiskt i alla program under perioden 2000-2006. Medlemsstaterna måste göra en förhandsanalys ur jämställdhetsynpunkt och framför allt ange lämpliga övervakningsindikatorer. I rapporten finns flera exempel på åtgärder för jämställdhet mellan kvinnor och män.
<P><B>1999 ett viktigt </B><B>år f</B><B>ör lanseringen av den nya programperioden 2000</B><B>2006</B>
<P>Mot bakgrund av att kommissionen 1998 antog förslag till förordningar om strukturfonderna fattades flera beslut 1999.
<P>Vid Europeiska rådets särskilda möte i Berlin den 24 och 25 mars antogs inom ramen för Agenda 2000 de finansiella ramarna för strukturfonderna för hela perioden 20002006. Kommissionens förslag till förordningar antogs av rådet i maj och juni 1999 efter att debatterats under lång tid av de olika gemenskapsinstitutionerna.
<P>Den 1 juli fattade kommissionen en rad beslut om fastställande av en vägledande fördelning mellan medlemsstaterna av åtagandebemyndiganden för de olika målen, om anslagsfördelning till de olika gemenskapsinitiativen, om upprättande av en förteckning över regioner som omfattas av mål 1, inbegripet regioner som omfattas av övergångsstöd och om fastställande av ett tak för folkmängden per medlemsstat inom ramen för mål 2. Förteckningen över regioner som omfattas av mål 1 godkändes den 1 juli och de flesta av planerna för detta mål lämnades in till kommissionen före den 31 december 1999. Kommissionen fann att de flesta planer kunde tas upp till behandling och förhandlingarna med medlemsstaternas kunde därför snabbt sättas i gång. När det gäller mål 2 har förteckningarna över stödberättigade områden upprättats senare än för mål 1, eftersom de kriterier som måste beaktas är mer komplexa. Därför hade ännu inga planer för mål 2 kommit in till kommissionen den 31 december 1999.
<P>Hela programplaneringsarbetet fortsatte naturligtvis under år 2000 och kommer att redovisas i nästa årsrapport för strukturfonderna.
<P>För ytterligare upplysningar (hela rapporten) : <A HREF="http://inforegio.ec.europa.eu">http://inforegio.ec.europa.eu</A>
