<H3>
<P><B>15 m</B><B>åneder til Euro-dag </B><B> Kommissionen anbefaler en lang r</B><B>ække tiltag, der skal s</B><B>ætte fart i forberedelserne til overgangen til euro </B></H3>
<P><I><B>Fasts</B></I><I><B>ættelse af priser i euro, fremme af euroen som valuta for al elektronisk betaling, forhandling og udbetaling af l</B></I><I><B>ønninger og pensioner i euro, indg</B></I><I><B>åelse af langfristede offentlige og private kontrakter i euro, bankkontis overgang til euro </B></I><I><B>…. alt dette inden den 1. januar 2002. I en henstilling til medlemsstater, erhvervsorganisationer, banker og virksomheder frems</B></I><I><B>ætter Kommissionen 20 konkrete forslag med henblik p</B></I><I><B>å at s</B></I><I><B>ætte fart i forberedelserne af overgangen til euro. Forslagene er taget fra en gennemgang af bedste praksis i hele euro-zonen og fra ideer, som brugergrupper og andre </B></I><I><B>økonomiske beslutningstagere er kommet med. Kommiss</B></I><I><B>ær Pedro Solbes Mira henstiller til alle </B></I><I><B>økonomiske beslutningstagere, at de "med begejstring g</B></I><I><B>år til projekt Euro-dag. Navnlig medlemsstaterne b</B></I><I><B>ør vise et godt eksempel ved hurtigt at tr</B></I><I><B>æffe beslutning om alle ul</B></I><I><B>øste sp</B></I><I><B>ørgsm</B></I><I><B>ål og ved snarest muligt at oplyse borgere og virksomheder for at skabe tillid til overgangsordningerne i hele euro-zonen. Tiden er ved at v</B></I><I><B>ære knap</B></I><I><B>".</B></I>
<P>I en meddelelse, der blev udsendt i juli i år, påpegede Kommissionen de forsinkede forberedelser til indførelsen af eurosedler og -mønter (IP/00/748). I denne henstilling foreslås en lang række tiltag, som kan afhjælpe situationen og indhente det forsømte. 
<P>De anbefalede tiltag falder i fem kategorier: 
<UL><P><LI>oplysning til alle fremtidige brugere, navnlig SMV'er og sårbare grupper
<P><LI>støtte til borgernes tilvænning til euroen, 
<P><LI>fremme af borgernes og de økonomiske beslutningstageres indsats for at få erfaring i et bruge euroen, 
<P><LI>begrænsning af konverteringstransaktionerne samt 
<P><LI>lettelse af overgangen til kontanter i euro. 
</UL><P>Mens de nye sedler og mønter ikke bliver sat i cirkulation før 1. januar 2002, anbefaler Kommissionen en lang række skridt, som kunne tages allerede før denne dato. 
<P><B>F</B><B>ør 1. januar 2002</B>
<P>Medlemsstaterne bør sikre, at fyldige <B>oplysninger</B> gives til borgere og befolkningsgrupper, som har svært ved at skaffe sig sådanne oplysninger. Oplysningerne bør omfatte fremgangsmåderne ved overgangen til kontanter i euro, den nøjagtige varighed af perioden med dobbelt omløb af euro og national valuta, den dato fra hvilken nationale sedler og mønter mister status som lovligt betalingsmiddel, samt de gældende rets-, skatte- og regnskabsregler. Erhvervsorganisationer, banker og virksomheder kan alle bidrage ved at informere medlemmer, nuværende eller fremtidige kunder, leverandører osv. 
<P>Bankerne kan være til særdeles stor nytte. Bankkonti bør overgå til euro-denomination allerede i tredje kvartal af 2001 med dobbelt angivelse af beløb i national valuta, medmindre kunden frabeder sig det. Kunderne bør opfordres til at indsætte deres overskydende kontantbeholdning i banken for at begrænse de beløb, der skal veksles fysisk. Samtidig skal elektroniske betalingsterminaler på salgsstederne være klar til euroen.
<P>Arbejdsgivere, såvel offentlige som private, kan også yde et væsentligt bidrag til at forberede borgerne på euroen. Allerede i 2001 bør lønsedler være udtrykt i euro eller i hvert fald i såvel national valuta som euro. Efter høring af arbejdstagerorganisationer, går Kommissionen et skridt videre og foreslår lønforhandlinger i euro allerede i 2001. Alle nye ubegrænsede ansættelseskontrakter bør opstilles i euro.
<P>Borgerne må begynde at vænne sig til euroen og opstille og styre deres privatbudget i euro.
<P>Offentlige og lokale myndigheder bør forberede sig på at arbejde med euroen og foretage alle offentlige indkøb og opstilling af kontrakter i euro. Dette vil tvinge både dem og deres leverandører til at vænne sig til at handle i euro, før den fysiske indførelse af valutaen. 
<P>Endelig kan detailsektoren spille en meget væsentlig rolle ved at gøre kunderne fortrolige med priser i euro. I tilfælde af postordre og fjernsalg, og hvor kontopengebetalinger (dvs. betaling med kort eller check, pengeoverførsler) er den fremherskende betalingsform (f.eks. store supermarkeder, store detailforretninger) bør priserne hovedsagelig sættes i euro, i hvert fald i løbet af det tredje kvartal af 2001. Takster fra forsyningsværker (vand, elektricitet osv.) bør også udtrykkes i euro. 
<P><B>Perioden med to valutaer</B>
<P>I løbet af perioden med dobbelt cirkulation bør der iværksættes ordninger, så bankerne kan veksle kundernes nationale sedler og mønter til eurosedler og -mønter uden gebyr og uden begrænsning, dog med det forbehold at det meddeles i forvejen, hvis der er tale om store beløb. Personer, som ikke er bankkunder, skal også gebyrfrit kunne veksle deres kontantbeholdninger op til et vist loft, som fastsættes af banken. 
<P>Detailhandlende bør opfordres til kun at give byttepenge i euro fra starten af januar 2002.
<P>Medlemsstaterne, som ifølge traktaten har det primære ansvar for indførelsen af euroen, forbereder allerede sådanne skridt på nationalt plan, og Kommissionens henstilling er hovedsagelig baseret på eksempler på bedste praksis. Kommissionens overvågning viser imidlertid, at der kan gøres mere, før borgere og erhvervsliv har fuld tillid til og klarhed over proceduren med den fysiske indførelse af euroen. Forberedelserne til Euro-dag er en dynamisk proces, og medlemsstater og økonomiske beslutningstagere bør være parat til at lade sig inspirere af andres erfaringer og tilpasse deres strategi herefter. Kommissionen vil nøje overvåge gennemførelsen af henstillingen og regelmæssigt rapportere til økonomi- og finansministrene.
<P>Kopier af Kommissionens meddelelse og baggrundsmateriale til pressen fås hos G. Thomas (BREY 6/234 - Tlf: 02 29 93442)
<P>Web-adresse: <A HREF="http://ec.europa.eu/economy_finance/document/euro/recommendation1000/recommendation_en.htm">http://ec.europa.eu/economy_finance/document/euro/recommendation1000/recommendation_en.htm</A>
