První vlna informačních stránek v jazycích
nových členských států je veřejnosti dostupná
od dnešního dne na internetovém portálu Evropské unie
EUROPA.
Stránky byly představeny na zvláštní tiskové
konferenci uspořádané předsedou Komise Prodim u
příležitosti první bruselské návštěvy
kandidátů na komisaře z 10 zemí, jež
přistoupí k EU 1. května 2004.
Občané z přistupujících zemí tak získali
přístup k základním informacím o cílech EU,
jejím historickém vývoji, činnostech a orgánech a
institucích ve všech 9 nových úředních
jazycích. Dozví se rovněž o rozhodovacích procesech
v EU a o tom, kde nalézt oficiální dokumenty.
Právní předpisy EU, které jsou na portálu EUROPA
k dispozici v současných 11 úředních
jazycích, se již překládají a budou se na stránky
postupně přidávat. Ostatní stránky s informacemi
obecného rázu budou zpřístupněny v nových
jazycích v průběhu května a června 2004.
Stejné informace jsou k dispozici i v tradiční
tištěné podobě.
Zahájení provozu první vlny internetových stránek
EUROPA v 9 nových jazycích provázelo spuštění
nových stránek, jež představují deset
kandidátů na komisaře z 10 nových členských
států.
http://europa.eu/
http://ec.europa.eu/commissioners/10comm_en.htm
http://ec.europa.eu/mediatheque/photo/commprodi/newcomm/newcomm1_en.htm
htsp://158.169.50.108/Archive/surestream/tencountries.rm
