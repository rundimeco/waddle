      <p class="A_Standard__33__20_Titre"><span class="A__T1">Aistritheoirí scoile le dul in iomaíocht </span><span class="A__T1">lena chéile den tríú huair</span></p>
      <p class="A_Standard__34__20_Chapeau"><span class="A__T1">Beidh suas le 3&nbsp;000 dalta scoile ó gach cearn den Eoraip, Kalix atá i ngiorracht don Chiorcal Artach sa tSualainn, Heraklion
            sa Chréit, Saint Martin sna hIndiacha Thiar agus </span><span class="A__T2">Paralimni sa Chipir </span><span class="A__T1">ina measc</span><span class="A__T2">, ag cur a gcuid scileanna teangacha faoi scrúdú sa tríú comórtas Juvenes Translatores a bheidh á reáchtáil an 24 Samhain.
            "Aistritheoirí óga" is brí le hainm an chomórtas aistriúcháin seo sa Laidin. Déanfar é a reáchtáil i gcomhthráth sna scoileanna
            ar fad a bheidh rannpháirteach ann, ó 10 a.m. go meánlae am na Bruiséile (GMT+1), faoi mhaoirseacht na scoileanna féin.</span></p>
      <p class="A___35__20_Normal"><span class="A__T1">"</span><span class="A__T3">Bíonn daoine óga ag tnúth go mór leis an gcomórtas aistriúcháin seo toisc go dtugann sé deis iontach dóibh na scileanna teanga
            atá á bhfoghlaim acu ar scoil a chleachtadh i gceart agus blas a fháil ar obair an aistritheora ghairmiúil</span><span class="A__T1">," a dúirt Leonard Orban, an Coimisinéir um Ilteangachas. "</span><span class="A__T3">Is eol dúinn freisin gur spreagadh roinnt iomaitheoirí ar éirigh leo sa chomórtas chun tabhairt faoi staidéar ar theangacha
            ina dhiaidh. Is dea-scéal é sin mar tá staidéar le foilsiú go luath a léiríonn go bhfuil borradh faoi phostanna i dtionscal
            na dteangacha, agus gurb amhlaidh a bheidh amach anseo</span><span class="A__T1">," arsa Coimisinéir Orban.</span></p>
      <p class="A___35__20_Normal"><span class="A__T1">Seoladh comórtas na bliana seo i mí Mhéan Fómhair agus bhí meánscoileanna san AE in ann clárú don chomórtas ag an am sin.
            As measc na scoileanna ar fad a chláraigh, </span><span class="A__T4">roghnaíodh 600 scoil</span><span class="A__T1"> go randamach agus foilsíodh ainmneacha na scoileanna sin ar shuíomh gréasáin an chomórtais: </span><a href="http://ec.europa.eu/dgs/translation/programmes/jt/selected/selected_schools_ga.htm"><span class="A_Default_20_Paragraph_20_Font_Internet_20_link"><span class="A__T1">http://ec.europa.eu/dgs/translation/programmes/jt/selected/selected_schools_ga.htm</span></span></a><span class="A__T1"> </span></p>
      <p class="A___35__20_Normal"><span class="A__T1">Déanfaidh</span><span class="A__T1"> cúigear daltaí ar a mhéid ó gach scoil roghnaithe an scrúdú aistriúcháin ar lá an chomórtais. Ní mór do na daltaí bheith
            seacht mbliana déag d'aois. Gheobhaidh siad </span><span class="A__T4">téacs gairid</span><span class="A__T1"> tríd an ríomhphost ar maidin agus beidh dhá uair an chloig acu chun é a aistriú ar an mbealach is fearr agus is féidir leo,
            </span><span class="A__T4">óna rogha teanga isteach i dteanga ar bith eile as 23 teanga oifigiúla an AE.</span></p>
      <p class="A___35__20_Normal"><span class="A__T1">Tar éis an scrúdaithe, cuirfear na </span><span class="A__T1">haistriúcháin chuig an gCoimisiúin agus déanfaidh aistritheoirí ó Ard-Stiúrthóireacht an Aistriúcháin iad a mheas agus a mharcáil.
            Roghnóidh giúiré an chomórtais an t-aistriúchán is fearr ó gach Ballstát, agus </span><span class="A__T4">foilseofar ainmneacha na mbuaiteoirí</span><span class="A__T1"> ar shuíomh gréasáin an chomórtais </span><a href="http://ec.europa.eu/translatores"><span class="A__T6">http://ec.europa.eu/translatores</span></a><span class="A__T2"> </span><span class="A__T5">ag deireadh mhí Eanáir 2010.</span></p>
      <p class="A___35__20_Normal"><span class="A__T1">Léiríodh</span><span class="A__T1"> san aiseolas a fuarthas i ndiaidh an dá chomórtas roimhe seo, gur maith leis na múinteoirí </span><span class="A__T4">an deis seo a bheith acu foghlaim teanga iasachta a chur chun cinn</span><span class="A__T1">. Taitníonn an </span><span class="A__T4">dúshlán </span><span class="A__T1">agus an </span><span class="A__T4">eachtraíocht</span><span class="A__T1"> leis na daltaí agus spreagtar iad leis an tuiscint go bhfuil daltaí i dtíortha eile ag aistriú an téacs chéanna. </span></p>
      <p class="A__35__20_Normal_P4"><span class="A__T1">Ar an lámh eile, meas</span><span class="A__T1">ann roinnt scoileanna go bhfuil róshrian leis an aoisteorainn agus ba mhaith leo go mbeadh a thuilleadh daltaí rannpháirteach
            ann. Mheas cuid acu go raibh an téacs rófhada, agus bhí scoileanna ann ar theastaigh a thuilleadh ama uathu chun an t-aistriúchán
            a dhéanamh.</span></p>
      <p class="A___35__20_Normal"><span class="A__T1">Mar a bhí sna blianta roimhe seo, </span><span class="A__T4">tabharfar na buaiteoirí chuig searmanas bronnta sa Bhruiséil</span><span class="A__T1"> chun a ngradaim a fháil agus chun bualadh le roinnt aistritheoirí de chuid an AE. Beidh le feiceáil an mbeidh tionchar ag
            an deis seo ar a roghnóidh siad mar shlí beatha amach anseo. </span></p>
      <p class="A___35__20_Normal"><span class="A__T4">Chun</span><span class="A__T4"> tuilleadh eolais a fháil:</span></p>
      <p class="A___35__20_Normal"><span class="A__T1">Suíomh gréasáin </span><span class="A__T1">Juvenes Translatores:</span><span class="A__T7"> </span><a href="http://ec.europa.eu/translatores"><span class="A__T6">http://ec.europa.eu/translatores</span></a></p>
      <p class="A___35__20_Normal"><span class="A__T1">Ard-St</span><span class="A__T1">iúrthóireacht an Aistriúcháin: </span><a href="http://ec.europa.eu/dgs/translation/"><span class="A_Default_20_Paragraph_20_Font_Internet_20_link"><span class="A__T1">http://ec.europa.eu/dgs/translation/</span></span></a></p>
