<h1>
<a name="Heading4"></a><b>Għajnuna mill-Istat: Il-Kummissjoni
tadotta linji gwida ġodda dwar l-għajnuna reġjonali
għall-2007-2013</b></h1>
<p><b><i>Il-Kummissjoni Ewropea adottat linji gwida ġodda
għall-għajnuna reġjonali taħt ir-regoli dwar l-għajnuna
mill-Istat tat-Trattat KE. Dawn il-linji gwida ser ikunu japplikaw mill-2007 sa
l-2013, l-istess perjodu ta' programmar tal-fondi strutturali ta' l-UE. Il-linji
gwida jistabbilixxu r-regoli biex tkun permessa għajnuna mill-Istat li
tippromwovi l-iżvilupp ta’ reġjuni fqar. Dawn ikopru
għajnuna bħal għotjiet għal investiment dirett u tnaqqis
fiskali għall-kumpaniji. Il-linji gwida jispeċifikaw ir-regoli
għall-għażla tar-reġjuni li huma eliġibbli
għall-għajnuna reġjonali, u jiddefinixxu l-livelli massimi
ta’ għajnuna permessi. B’mod konformi mal-politika ta’
koeżjoni ta’ l-UE u mat-talbiet tal-Kunsill Ewropew għal anqas
għajnuna mill-Istat iżda għajnuna mmirata aħjar, il-linji
gwida l-ġodda jiffukaw l-għajnuna reġjonali mill-ġdid fuq
ir-reġjuni l-aktar żvantaġġati ta’ l-Unjoni mkabbra,
filwaqt li jirrikonoxxu l-ħtieġa li tittejjeb il-kompetittività u
li jkun hemm tranżizzjoni bla xkiel.</i></b></p>
<p>Il-Kummissarju għall-Kompetizzjoni Neelie Kroes qalet: “Il-linji
gwida jsibu bilanċ ġust bejn l-interessi differenti kkonċernati,
huma ta' appoġġ għall-għanijiet ta' koeżjoni li
għandna, u jikkontribwixxu għall-intenzjoni tal-Pjan ta' Azzjoni dwar
l-Għajnuna mill-Istat li l-għajnuna titnaqqas u tkun immirata
aħjar. Ninsab kuntenta ħafna li lestejna r-reviżjoni fil-ħin
biex l-Istati Membri jkunu jistgħu jħejju l-istrateġiji ta’
żvilupp reġjonali tagħhom għall-2007-2013.” </p>
<p>Taħt il-linji gwida eżistenti, 52.2% tal-popolazzjoni ta’
l-UE-25 tgħix f’reġjuni eliġibbli għal għajnuna
reġjonali mill-Istat, b’34.2% tal-popolazzjoni ta’ l-UE-25
tgħix f’reġjuni kkunsidrati bħala
żvantaġġati meta mqabbla mal-medja ġenerali ta’
l-UE-25 (u għaldaqstant eliġibbli għal għajnuna taħt
l-Artikolu 87(3)(a)
tat-Trattat<sup><b><a name="fnB1" href="#fn1">[1]</a></b></sup>) eliġibbli
għall-ogħla rati ta’ għajnuna (40% - 50%), u 18%
jgħixu f’reġjuni li huma relattivament anqas
żvantaġġati (eliġibbli għal għajnuna taħt
l-Artikolu 87(3)(c)
tat-Trattat<sup><b><a name="fnB2" href="#fn2">[2]</a></b></sup>) u għalhekk
eliġibbli għal rati ta’ għajnuna aktar baxxi ta’ 10%
- 20%.</p>
<p>Taħt il-linji gwida l-ġodda, il-kopertura ġenerali
tal-popolazzjoni għall-għajnuna reġjonali mill-Istat hija
stabbilita fuq 43.1% tal-popolazzjoni ta’ l-UE-25. Din tinkludi
miżura li tiżgura li l-ebda Stat Membru ma jitlef aktar minn 50% ta'
l-intitolament fil-preżent.</p>
<p>Reġjuni b’anqas minn 75% tal-medja tal-Prodott Gross Domestiku
(PGD) per capita ta’ l-UE-25 (jiġifieri dawk
żvantaġġati) jikkwalifikaw għall-ogħla rati ta’
għajnuna taħt l-Artikolu 87(3)(a), kif ukoll għal għajnuna
fuq l-operat (għajnuna reġjonali maħsuba biex tnaqqas
l-ispejjeż kurrenti ta' impriża). Dawn ir-reġjuni bejniethom
jgħoddu 27.7% tal-popolazzjoni ta' l-UE-25. Minħabba d-disparità
kbira fil-ġid bejn dawn ir-reġjuni, li jvarja minn 32.2% għal
74.9% tal-medja tal-Komunità, dawn huma mqassma fi tliet kategoriji. Dan
ifisser li fejn l-għajnuna reġjonali tingħata lil kumpaniji kbar
f’dawn ir-reġjuni, ir-rati ta’ għajnuna massimi jkunu kif
ġej:</p>
<div><table border="1" width="100%">
<colgroup>
      <col width="33.173077%">
      <col width="33.173077%">
      <col width="33.173077%">
</colgroup>
<tr valign="top">
<td width="33.173077%" colspan="1" rowspan="1" valign="top">
<div><b>PGD Reġjonali bħala % tal-PGD ta’ l-UE-25</b></div>
</td>
<td width="33.173077%" colspan="1" rowspan="1" valign="top">
<div><b>% tal-popolazzjoni ta’ l-UE-35</b></div>
</td>
<td width="33.173077%" colspan="1" rowspan="1" valign="top">
<div><b>Rati ta’ għajnuna massimi għal kumpaniji kbar</b></div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;75%</div>
</td>
<td width="33.173077%" colspan="1" rowspan="1" valign="top">
<div>14.05%</div>
</td>
<td width="33.173077%" colspan="1" rowspan="1" valign="top">
<div>30%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;60%</div>
</td>
<td width="33.173077%" colspan="1" rowspan="1" valign="top">
<div>6.30%</div>
</td>
<td width="33.173077%" colspan="1" rowspan="1" valign="top">
<div>40%</div>
</td>
</tr>
<tr valign="top">
<td width="33.173077%" colspan="1" rowspan="1" valign="top">
<div>&lt;45%</div>
</td>
<td width="33.173077%" colspan="1" rowspan="1" valign="top">
<div>7.37%</div>
</td>
<td width="33.173077%" colspan="1" rowspan="1" valign="top">
<div>50%</div>
</td>
</tr>
</table></div>
<p>Minħabba n-nuqqasijiet speċifiċi tagħhom, ir-reġjuni
l-aktar imbiegħda jikkwalifikaw bħala żvantaġġati
taħt l-Artikolu 87(3)(a), irrispettivament mill-PGD relattiv
tagħhom.</p>
<p>L-hekk imsejħa ‘reġjuni ta’ effett statistiku’ -
li għandhom anqas minn 75% tal-PGD ta’ l-UE-15 iżda aktar minn
75% tal-PGD ta’ l-UE-25 (3.6% tal-popolazzjoni) - ser jibbenefikaw minn
stat tranżitorju bħala ‘żvantaġġati’ u
jikkwalifikaw għar-rati ta’ għajnuna l-aktar baxxi taħt
l-Artikolu 87(3)(a) tat-Trattat KE, b’rata ta’ għajnuna
ta’ 30% għal kumpaniji kbar sal-31.12.2010. Is-sitwazzjoni ta’
dawn ir-reġjuni tiġi riveduta fl-2010. Jekk is-sitwazzjoni
tagħhom tmur lura, dawn ikomplu jibbenefikaw mill-Artikolu 87(3)(a). Jekk
le, huma jsiru eliġibbli taħt l-Artikolu 87(3)(c) b’rata
ta’ għajnuna ta’ 20%, mill-1.1.2011.</p>
<p>Rigward reġjuni b’aktar minn 75% tal-medja ta’ PGD per
capita ta’ l-UE-25, l-Istati Membri ser ikunu jistgħu jallokaw
għajnuna reġjonali b’rati aktar baxxi (bejn 10% u 15%) taħt
l-Artikolu 87(3)(c) tat-Trattat KE għal żoni li huma stess
jistgħu jiddefinixxu skond il-politika nazzjonali dwar l-iżvilupp
reġjonali, suġġett għal kopertura ta’ popolazzjoni
massima u xi kondizzjonijiet minimi biex jiġi evitat l-abbuż.</p>
<p>Sa l-2010 hemm maħsuba arranġamenti tranżitorji għal
reġjuni li jbatu l-akbar tnaqqis fir-rati ta' għajnuna u, sa l-2008,
għal reġjuni li jitilfu l-eliġibilità tagħhom taħt
il-linji gwida l-ġodda.</p>
<p>Ir-rati ta’ għajnuna jistgħu jiżdiedu b’20%
fiż-żoni megħjuna kollha fejn l-għajnuna tingħata lil
impriżi żgħar u b’10% fejn din tingħata lil
impriżi ta’ daqs medju.</p>
<p>Ser tkun permessa forma ġdida ta’ għajnuna sabiex
tħeġġeġ negozji ġodda f’żoni assistiti li
ser tkun tapplika għall-fażijiet ta’ twaqqif u espansjoni
ta’ impriżi żgħar matul l-ewwel ħames snin
tagħhom.</p>
<p>Ser tkun permessa wkoll forma ġdida ta’ għajnuna fuq l-operat
sabiex tmur kontra t-tnaqqis fil-popolazzjoni fiż-żoni l-anqas
popolati, u r-regoli dwar l-għoti ta’ din l-assistenza
f’reġjuni imbiegħda ġew issimplifikati.</p>
<p>Il-linji gwida ġodda fihom ukoll numru ta’ bidliet oħra li
jikkjarifikaw u jissimplifikaw ir-regoli eżistenti. B’mod
partikolari, għall-ewwel darba ddaħlu fil-linji gwida r-regoli dwar
proġetti ta’ investiment kbar ħafna ta’ aktar minn
€50 miljun. Il-linji gwida l-ġodda jistgħu jinstabu fuq:</p>
<p><a
href="http://ec.europa.eu/competition/state_aid/regional/">http://ec.europa.eu/competition/state_aid/regional/</a></p>
<p><b>Kopertura ta’ l-Għajnuna Reġjonali skond il-Popolazzjoni,
2007-2013</b></p>
<div><table border="1" width="100%">
<colgroup>
      <col width="9.596662%">
      <col width="4.033380%">
      <col width="3.337969%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="4.033380%">
      <col width="2.920723%">
      <col width="3.337969%">
      <col width="4.033380%">
      <col width="4.450626%">
      <col width="4.033380%">
      <col width="4.033380%">
      <col width="4.033380%">
      <col width="4.450626%">
      <col width="4.033380%">
      <col width="4.033380%">
      <col width="3.337969%">
      <col width="4.033380%">
      <col width="4.867872%">
      <col width="5.006954%">
</colgroup>
<tr valign="top">
<td width="9.596662%" colspan="1" rowspan="1" valign="top">
<div align="center">F’%</div>
</td>
<td width="4.033380%" colspan="1" rowspan="1" valign="top">
<div align="center">B</div>
</td>
<td width="3.337969%" colspan="1" rowspan="1" valign="top">
<div align="center">Dk</div>
</td>
<td width="4.033380%" colspan="1" rowspan="1" valign="top">
<div align="center">D</div>
</td>
<td width="4.033380%" colspan="1" rowspan="1" valign="top">
<div align="center">Gr</div>
</td>
<td width="4.033380%" colspan="1" rowspan="1" valign="top">
<div align="center">Esp</div>
</td>
<td width="4.033380%" colspan="1" rowspan="1" valign="top">
<div align="center">F</div>
</td>
<td width="4.033380%" colspan="1" rowspan="1" valign="top">
<div align="center">Irl</div>
</td>
<td width="4.033380%" colspan="1" rowspan="1" valign="top">
<div align="center">I</div>
</td>
<td width="2.920723%" colspan="1" rowspan="1" valign="top">
<div align="center">Lux</div>
</td>
<td width="3.337969%" colspan="1" rowspan="1" valign="top">
<div align="center">Nl</div>
</td>
<td width="4.033380%" colspan="1" rowspan="1" valign="top">
<div align="center">Ös</div>
</td>
<td width="4.450626%" colspan="1" rowspan="1" valign="top">
<div align="center">Port</div>
</td>
<td width="4.033380%" colspan="1" rowspan="1" valign="top">
<div align="center">SF</div>
</td>
<td width="4.033380%" colspan="1" rowspan="1" valign="top">
<div align="center">S</div>
</td>
<td width="4.033380%" colspan="1" rowspan="1" valign="top">
<div align="center">UK</div>
</td>
<td width="4.450626%" colspan="1" rowspan="1" valign="top">
<div align="center">UE-15*</div>
</td>
<td width="4.033380%" colspan="1" rowspan="1" valign="top">
<div align="center">Cz</div>
</td>
<td width="4.033380%" colspan="1" rowspan="1" valign="top">
<div align="center">Hu</div>
</td>
<td width="3.337969%" colspan="1" rowspan="1" valign="top">
<div align="center">Cy</div>
</td>
<td width="4.033380%" colspan="1" rowspan="1" valign="top">
<div align="center">Slk</div>
</td>
<td width="4.867872%" colspan="1" rowspan="1" valign="top">
<div align="center">UE-25*</div>
</td>
<td width="5.006954%" colspan="1" rowspan="1" valign="top">
<div align="center">UE-27*</div>
</td>
</tr>
<tr valign="top">
<td width="9.596662%" colspan="1" rowspan="1" valign="top">
<div>Żoni</div>
<div>Żvantaġġati</div>
<div>(Art 87(3)(a))</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>12.5</div>
</td>
<td width="4.033380%" colspan="1" rowspan="1" valign="top">
<div>36.6</div>
</td>
<td width="4.033380%" colspan="1" rowspan="1" valign="top">
<div>36.2</div>
</td>
<td width="4.033380%" colspan="1" rowspan="1" valign="top">
<div>2.9</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>29.2</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.450626%" colspan="1" rowspan="1" valign="top">
<div>70.1</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>4.0</div>
</td>
<td width="4.450626%" colspan="1" rowspan="1" valign="top">
<div>15</div>
</td>
<td width="4.033380%" colspan="1" rowspan="1" valign="top">
<div>88.6</div>
</td>
<td width="4.033380%" colspan="1" rowspan="1" valign="top">
<div>72.2</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>88.9</div>
</td>
<td width="4.867872%" colspan="1" rowspan="1" valign="top">
<div>27.7</div>
</td>
<td width="5.006954%" colspan="1" rowspan="1" valign="top">
<div>32.2</div>
</td>
</tr>
<tr valign="top">
<td width="9.596662%" colspan="1" rowspan="1" valign="top">
<div>Żoni ‘ta’ effett statistiku’</div>
</td>
<td width="4.033380%" colspan="1" rowspan="1" valign="top">
<div>12.4</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>6.1</div>
</td>
<td width="4.033380%" colspan="1" rowspan="1" valign="top">
<div>55.5</div>
</td>
<td width="4.033380%" colspan="1" rowspan="1" valign="top">
<div>5.8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>1.0</div>
</td>
<td width="2.920723%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>3.4</div>
</td>
<td width="4.450626%" colspan="1" rowspan="1" valign="top">
<div>3.8</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0.6</div>
</td>
<td width="4.450626%" colspan="1" rowspan="1" valign="top">
<div>4.3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="3.337969%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.867872%" colspan="1" rowspan="1" valign="top">
<div>3.6</div>
</td>
<td width="5.006954%" colspan="1" rowspan="1" valign="top">
<div>3.4</div>
</td>
</tr>
<tr valign="top">
<td width="9.596662%" colspan="1" rowspan="1" valign="top">
<div>Żoni oħra</div>
<div>(Art 87(3)(c))</div>
</td>
<td width="4.033380%" colspan="1" rowspan="1" valign="top">
<div>13.5</div>
</td>
<td width="3.337969%" colspan="1" rowspan="1" valign="top">
<div>8.6</div>
</td>
<td width="4.033380%" colspan="1" rowspan="1" valign="top">
<div>11.0</div>
</td>
<td width="4.033380%" colspan="1" rowspan="1" valign="top">
<div>7.9</div>
</td>
<td width="4.033380%" colspan="1" rowspan="1" valign="top">
<div>17.7</div>
</td>
<td width="4.033380%" colspan="1" rowspan="1" valign="top">
<div>15.5</div>
</td>
<td width="4.033380%" colspan="1" rowspan="1" valign="top">
<div>50.0</div>
</td>
<td width="4.033380%" colspan="1" rowspan="1" valign="top">
<div>3.9</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7.5</div>
</td>
<td width="4.033380%" colspan="1" rowspan="1" valign="top">
<div>19.1</div>
</td>
<td width="4.450626%" colspan="1" rowspan="1" valign="top">
<div>2.8</div>
</td>
<td width="4.033380%" colspan="1" rowspan="1" valign="top">
<div>33.0</div>
</td>
<td width="4.033380%" colspan="1" rowspan="1" valign="top">
<div>15.3</div>
</td>
<td width="4.033380%" colspan="1" rowspan="1" valign="top">
<div>19.3</div>
</td>
<td width="4.450626%" colspan="1" rowspan="1" valign="top">
<div>13.3</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.033380%" colspan="1" rowspan="1" valign="top">
<div>27.8</div>
</td>
<td width="3.337969%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>0</div>
</td>
<td width="4.867872%" colspan="1" rowspan="1" valign="top">
<div>11.8</div>
</td>
<td width="5.006954%" colspan="1" rowspan="1" valign="top">
<div>10.8</div>
</td>
</tr>
<tr valign="top">
<td width="9.596662%" colspan="1" rowspan="1" valign="top">
<div>Total</div>
</td>
<td width="4.033380%" colspan="1" rowspan="1" valign="top">
<div>25.9</div>
</td>
<td width="3.337969%" colspan="1" rowspan="1" valign="top">
<div>8.6</div>
</td>
<td width="4.033380%" colspan="1" rowspan="1" valign="top">
<div>29.6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="4.033380%" colspan="1" rowspan="1" valign="top">
<div>59.6</div>
</td>
<td width="4.033380%" colspan="1" rowspan="1" valign="top">
<div>18.4</div>
</td>
<td width="4.033380%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>34.1</div>
</td>
<td width="2.920723%" colspan="1" rowspan="1" valign="top">
<div>16</div>
</td>
<td width="3.337969%" colspan="1" rowspan="1" valign="top">
<div>7.5</div>
</td>
<td width="4.033380%" colspan="1" rowspan="1" valign="top">
<div>22.5</div>
</td>
<td width="4.450626%" colspan="1" rowspan="1" valign="top">
<div>76.7</div>
</td>
<td width="4.033380%" colspan="1" rowspan="1" valign="top">
<div>33.0</div>
</td>
<td width="4.033380%" colspan="1" rowspan="1" valign="top">
<div>15.3</div>
</td>
<td width="4.033380%" colspan="1" rowspan="1" valign="top">
<div>23.9</div>
</td>
<td width="4.450626%" colspan="1" rowspan="1" valign="top">
<div>32.5</div>
</td>
<td width="4.033380%" colspan="1" rowspan="1" valign="top">
<div>88.6</div>
</td>
<td width="4.033380%" colspan="1" rowspan="1" valign="top">
<div>100</div>
</td>
<td width="3.337969%" colspan="1" rowspan="1" valign="top">
<div>50</div>
</td>
<td width="4.033380%" colspan="1" rowspan="1" valign="top">
<div>88.9</div>
</td>
<td width="4.867872%" colspan="1" rowspan="1" valign="top">
<div>43.1</div>
</td>
<td width="5.006954%" colspan="1" rowspan="1" valign="top">
<div>46.4</div>
</td>
</tr>
</table></div>
<p>*	Nota: L-Estonja, il-Latvja, il-Litwanja, Malta, il-Polonja u s-Slovenja
għandhom kopertura ta’ 100% taħt l-Artikolu 87(3)(a) tat-Trattat
KE u tħallew barra mit-tabella, iżda inklużi fit-total ta’
l-UE-25. Il-Bulgarija u r-Rumanija wkoll ser ikollhom kopertura ta’ 100%
taħt l-Artikolu 87(3)(a) u huma inklużi fit-totali ta' l-UE-27.</p>
<hr><p><sup><b><a name="fn1" href="#fnB1">[1]</a></b></sup> 	L-Artikolu 87(3)(a)
tat-Trattat KE jistipula li “għajnuna maħsuba biex tippromwovi
l-iżvilupp ekonomiku ta’ reġjun fejn il-livell ta'
l-għajxien huwa baxx b’mod anormali jew fejn ikun hemm stat serju
ta’ nuqqas ta’ impieg” tista’ titqies kompatibbli
mas-suq komuni.</p>
<p><sup><b><a name="fn2" href="#fnB2">[2]</a></b></sup> 	L-Artikolu 87(3)(c)
tat-Trattat KE jistipula li “għajnuna maħsuba biex
tiffaċilita l-iżvilupp ta’ ċerti attivitajiet jew ta’
ċerti reġjuni ekonomiċi, basta dik l-għajnuna ma tfixkilx
il-kondizzjonijiet tal-kummerċ sa grad li jkun kuntrarju
għall-interess komuni” tista’ titqies kompatibbli mas-suq
intern.</p>


