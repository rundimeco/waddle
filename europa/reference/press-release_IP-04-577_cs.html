Dne 1. května 2004 přivítá Evropská unie 10
nových zemí. Tento historický integrační krok
představuje znovusjednocení západní a východní
Evropy a zároveň rozšíření EU směrem na
jih. Ovšem odhlédneme-li od těchto symbolických
úspěchů, co konkrétně přinese
rozšíření v oblasti obchodu? Na našem internetovém
fóru můžete projevit svůj názor, ptát se
komisaře Pascala Lamyho a komisařky Danuty Hübnerové a
polemizovat s názory ostatních lidí.
Dne 1. května 2004 přivítá Evropská unie (EU) 10
nových zemí: Kypr, Českou republiku, Estonsko, Maďarsko,
Lotyšsko, Litvu, Maltu, Polsko, Slovensko a Slovinsko. Z EU se stane
největší obchodní uskupení na světě s
téměř půl miliardou občanů, které bude
představovat pětinu příjmů ze světového
obchodu. Od 1. května bude EU největším trhem na
světě bez obchodních překážek,
větším než USA, Kanada a Mexiko dohromady. Bude i trhem
otevřeným ostatnímu světu: 10 nových zemí se
v EU začlení do celní unie, což povede
k celkovému snížení ochrany obchodu na hranicích
z 9 na 4 %.
Co z toho však plyne pro nás pro všechny – pro
občany 15 „starých“ členských států,
občany 10 „nových“ členských států,
ale i pro obyvatele třetích zemí? Přenesou firmy své
provozy do nových členských států? Odkloní se
současný obchod EU s třetími zeměmi ve
prospěch nových členů? Jak bude vypadat nová politika
EU zaměřená na „nové“ sousední země?
Změní EU své postoje v jednáních o
mezinárodním obchodu?
Na našem internetovém fóru můžete projevit svůj
názor, polemizovat s názory ostatních
účastníků nebo se ptát komisařky Danuty
Hübnerové a komisaře Pascala Lamyho.
Kdy:     od 29. dubna do 28. května 2004
Kde    :
http://trade-info.ec.europa.eu/forum_enlarg/index.htm
Více informací o obchodu a rozšíření naleznete
na adrese:
http://ec.europa.eu/trade/issues/enlargement_en.htm
O dopadech rozšíření EU na obchod se dozvíte na
adrese:
http://ec.europa.eu/trade/issues/bilateral/regions/candidates/ff040204_en.htm
Přehled o jednotlivých oblastech získáte na adrese:
http://ec.europa.eu/trade/issues/bilateral/regions/candidates/sect_ovw.htm
