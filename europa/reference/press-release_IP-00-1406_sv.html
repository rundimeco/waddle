<H3>
<P><B>Kommissionen godk</B><B>änner koncentrationen mellan Outokumpu Steel och Avesta Sheffield</B></H3>
<P><I><B>Europeiska kommissionen har godk</B></I><I><B>änt koncentrationen mellan tv</B></I><I><B>å tillverkare av rostfritt st</B></I><I><B>ål, det finska f</B></I><I><B>öretaget Outokumpu Steel Oyj och det engelsk-svenska f</B></I><I><B>öretaget Avesta Sheffield,  efter en noggrann analys som visade att konkurrensen inom denna sektor skulle vara tillr</B></I><I><B>äcklig trots den h</B></I><I><B>öga koncentrationsgraden.  </B></I>
<P>Transaktionen berör två av de största tillverkarna av rostfria stålprodukter i Europa. Det finska företaget Outokumpu Oyj:s hela stålverksamhet kommer att föras över till dess dotterbolag Outokumpu Steel Oy, och detta företag kommer att fusioneras med Avesta Sheffield AB (Avesta), som till 51,2 % ägs av Corus-koncernen och är ett dotterbolag till denna. Den fusionerade enheten, AvestaPolarit, <B> </B>kommer således att kontrolleras gemensamt av Outokumpu Oyj och Corus Group plc. Enheten kommer också att noteras på Stockholmsbörsen.
<P>Kommissionen analyserade transaktionens inverkan på följande marknader: 
<UL><P><LI>Platta produkter i varmvalsat rostfritt stål  
<P><LI>Platta produkter i kallvalsat rostfritt stål 
<P><LI>Rostfria rör
<P><LI>Rostfria kopplingar
<P><LI>Ståldistribution
</UL><P>Eftersom både Outokumpu Steel och Avesta Sheffield har stora produktionsanläggningar i Norden fäste kommissionen särskild uppmärksamhet vid definitionen av den relevanta geografiska marknaden i sin undersökning, särskilt om Danmark och övriga Norden kunde betraktas som en separat relevant marknad.
<P>Slutsatsen blev att det förekom en omfattande handel mellan medlemsstater och att importen av rostfria stålprodukter till Danmark och övriga Norden från övriga delar av gemenskapen var omfattande. Transportkostnaderna är låga i förhållande till det höga värdet på rostfritt stål och hindrar inte leverantörer från att sälja inom hela EU. Samtliga konkurrenter och majoriteten av kunderna ansåg att den relevanta geografiska marknaden omfattade åtminstone Västeuropa. 
<P>Kommissionens undersökning visade också att den föreslagna koncentrationen inte skulle orsaka några konkurrensproblem i fråga om rostfria rör, rostfria kopplingar och distribution av rostfritt stål. 
<P>När det gäller platta produkter i varmvalsat och kallvalsat rostfritt stål skulle transaktionen leda till en ytterligare minskning av antalet europeiska tillverkare av dessa produkter från sex till fem.
<P>AvestaPolarit skulle viserligen inte ensamt kunna fastställa priser eller hindra en effektiv konkurrens inom EU, men det var nödvändigt att undersöka om transaktionen skulle leda till en situation där ett hemligt samförstånd mellan parterna skulle kunna vara möjligt och effektivt. 
<P>Övriga tillverkare på de två relevanta marknaderna förutom AvestaPolarit är följande: ALZ (Belgien), Krupp Thyssen Stainless (Tyskland/Italien), Acerinox (Spanien) och Ugine (Frankrike).  
<P>De två största tillverkarna av varm- och kallvalsade stålprodukter skulle behärska över hälften av EES-marknaden och de tre största nästan tre fjärdedelar. Samtidigt är platta produkter i varmvalsat och kallvalsat rostfritt stål stapelvaror utan betydande kvalitetsskillnader, och de två produkterna är närbesläktade eftersom varmvalsat stål är råmaterialet till kallvalsat stål. Dessutom är marknaden relativt transparent, och inträdeshindren är höga eftersom nya anläggningar kräver betydande investeringar. 
<P>Å andra sidan har kommissionen i sina undersökningar stött på faktorer som pekar i motsatt riktning. Dessa rostfria platta produkter ökar kraftigt med över 5 % per år.  Ökningen väntas fortsätta åtminstone under de följande fyra åren, vilket leder till ett högt kapacitetsutnyttjande. Dessutom har företagen mycket olika kostnadsstrukturer, vilket beror på betydande skillnader i produktions- och logistikstrukturen. 
<P>Kommissionen fann att det höga kapacitetsutnyttjandet och övriga faktorer som beskrivs ovan försvårar hemligt samförstånd mellan konkurrenterna, trots att marknaden i fråga är relativt transparent. 
