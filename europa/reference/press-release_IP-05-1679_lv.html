<h1>
<a name="Heading4"></a><b>Bioloģiskā pārtika:</b><b>
jaunā regula uzlabos skaidrību patērētājiem un
lauksaimniekiem</b></h1>
<p><b><i>Eiropas Komisija šodien pieņēma priekšlikumu jaunai
regulai bioloģiskās lauksaimniecības jomā, kuras
mērķis ir uzlabot skaidrību gan patērētājiem, gan
lauksaimniekiem. Jaunie noteikumi būs vienkāršāki un
pieļaus noteiktu elastību, ņemot vērā klimata un citu
apstākļu reģionālās atšķirības.
Bioloģiskās pārtikas ražotāji drīkstēs
izvēlēties, lietot vai nelietot ES bioloģisko logotipu. Ja
ražotāji izvēlēsies nelietot šo logotipu, tad to
produkcija būs jāmarķē kā ES bioloģiskā.
Lai ražojumu varētu marķēt kā bioloģisku, gala
produktam vismaz 95 procentu apjomā jābūt bioloģiskam.
ĢMO saturošus produktus nedrīkstēs marķēt kā
bioloģiskus, izņemot tādus, kas satur līdz
0,9 procentiem netīša ĢMO piejaukuma. Bioloģiskās
lauksaimniecības ražojumu imports ir jāatļauj, ja šie
ražojumi atbilst ES standartiem vai līdzvērtīgām
izcelsmes valsts garantijām. </i></b></p>
<p>ES lauksaimniecības un lauku attīstības komisāre Mariann
Fischer Boel sacīja: „Tagad patērētājiem būs
daudz vienkāršāk atpazīt bioloģiskās
lauksaimniecības ražojumus un saprast to priekšrocības
attiecībā uz vidi un dzīvnieku labturību.
Pašreizējie noteikumi tiks aizstāti ar
vienkāršākiem, daudz pārredzamākiem. Ar tiem noteiks
bioloģiskās lauksaimniecības mērķus un principus,
precizēs marķēšanas noteikumus un regulēs importu,
nodrošinot, ka patērētāji zina, ko pērk, un
lauksaimnieki zina, kādus noteikumus ievērot.” </p>
<p>Jaunā regula ir atbilde uz Padomes 2004. gada oktobra
secinājumiem par 2004. gada jūnija Eiropas Rīcības
plānu attiecībā uz bioloģisko pārtiku un
lauksaimniecību, kurā sniegts vispārējs
stratēģiskais redzējums par bioloģiskās
lauksaimniecības ieguldījumu  kopējā lauksaimniecības
politikā. Attiecībā uz importa režīmu no
2007. gada 1. janvāra tiks piemēroti jauni noteikumi. Jauno
regulu ir ierosināts piemērot no 2009. gada 1. janvāra.
</p>
<p>Ar jauno regulu: </p>
<ul>
<li>noteiks bioloģiskās lauksaimniecības mērķus un
principus, ņemot vērā vietējos apstākļus un
ekonomiskās attīstības stadiju,</li>
<li>nodrošinās, ka bioloģiskās lauksaimniecības
mērķi un principi tiek piemēroti vienādi visās
<b>bioloģiskās lopkopības, akvakultūras, augkopības un
lopbarības ražošanas</b> stadijās, kā arī
<b>bioloģiskās pārtikas</b> ražošanā,</li>
<li>precizēs <b>ĢMO</b> noteikumus, jo īpaši,
piemērojot vispārējas ĢMO robežvērtības,
neļaujot ĢMO saturošus produktus marķēt kā
bioloģiskus ražojumus un ļaujot pieņemt īpašas
robežvērtības attiecībā uz sēklām,</li>
<li>padarīs par obligātu vai nu <b>ES logotipa</b>, vai tā
neesības gadījumā – stilizētas norādes
<b>„ES–BIOLOĢISKĀ”</b> – izmantošanu,
piemērojot ierobežojumus marķējumā un reklāmas
saukļos, lai veicinātu bioloģiskās lauksaimniecības
„kopēju koncepciju”,</li>
<li>pastiprinās uz risku pamatotu pieeju un uzlabos kontroli,
pieskaņojot <b>kontroles sistēmu</b> oficiālajai ES pārtikas
un dzīvnieku barības kontroles sistēmai, ko piemēro
attiecībā uz visu pārtiku un dzīvnieku barību,</li>
<li>uzlabos bioloģiskās lauksaimniecības ražojumu
<b>brīvu apgrozību</b>, nodrošinot, ka ES noteikumi
garantē augstākos standartus, pastiprina kontroles sistēmas
objektivitāti, standartu savstarpēju atzīšanu un samazina to
kontroles organizāciju rīcības brīvību, kas
pieļauj mazāk stingrus noteikumus,</li>
<li>izstrādās ilglaicīgus importa noteikumus, pamatojoties uz
tiešu piekļuvi pilnībā atbilstošu ražojumu
gadījumā vai uz piekļuvi, kas pamatojas uz

