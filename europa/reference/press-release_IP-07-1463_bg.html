<h1>
<a name="Heading4"></a><b>Океан
от
възможности:
Комисията
предлага
интегрирана
морска
политика за
ЕС</b></h1>
<h2>
<a name="Heading7"></a><b><i>Комисията
днес прие
съобщение, в
което излага
вижданията
си за
интегрирана
морска
политика за
ЕС,
придружено
от подробен
план за
действие,
който
начертава
амбициозна
работна
програма за
идните
години.
Научните
открития,
огромният
напредък в
технологичното
развитие,
глобализацията,
промените в
климата и
замърсяването
на морето с
бързи
темпове
изменят
връзката на
Европа с
моретата и
океаните, с
всички
произтичащи
от това
възможности
и
предизвикателства.
Една
интегрирана
морска
политика ще
позволи на ЕС
да посрещне
бъдещите
предизвикателства.
Това
предложение
е основано на
приключилото
през юни
пространно
обществено
допитване и е
резултат от
работата на
Ръководната
група от 10
комисари,
председателствана
от Джо Борг.
Планът за
комуникация
и действие е
придружен от
доклад за
резултатите
от
допитването,
който сочи
силна
подкрепа за
инициативата
на Комисията
от страна на
заинтересованите
страни. </i></b></h2>
<p>Председателят
на Комисията
Жозе &#1052;ануел
Барозу, чиято
бе
инициативата
за новия
подход към
морската
политика,
каза: „&#1059;беден
съм, че
бъдещето ни
до голяма
степен
зависи от
неразработения
потенциал на
океаните.
Предложението
ни за
интегрирана
морска
политика бе
изготвено с
цел да
създаде
растеж,
работни
места и
устойчивост.
Разработихме
го с оглед на
нашия общ
европейски
интерес и с
цел да
използваме
всички
възможности,
които
океаните
предлагат,
като
същевременно
действаме по
един
устойчив
начин. Това е
неделима
част от
стратегията
ни да
модернизираме
Европа и да я
подготвим за
глобализирания
свят“.</p>
<p>Комисарят
за
рибарството
и морското
дело Джо Борг
добави:
„Заинтересованите
страни
изказаха
мнението си и
ние ги
изслушахме.
Това е
ключова
първа стъпка
за океаните и
моретата на
Европа — наша
обща цел ще
бъде да
отключим
потенциала и
да посрещнем
предизвикателствата
на една
морска
Европа. Това
ще ни позволи
да извлечем
максималното
от морските
си ресурси и
ще помогне на
Европа да
посрещне
някои големи
предизвикателства“.</p>
<p>Досега
различните
дейности и
политики,
свързани с
моретата,
като цяло
бяха
управлявани
по сектори.
Една
интегрирана
морска
политика ще
промени
начина, по
който се
формира
политиката и
се взимат
решения в
сектора на
морското
дело, при
пълно
спазване на
принципа на
субсидиарност.
Това ще
позволи на
ресорните
власти да
анализират
взаимодействието
между
различните
сектори и
съответните
области на
политика и да
го отчитат на
всяко ниво, с
цел да
разработят
общи
инструменти
за
оползотворяване
на
синергиите и
избягване на
конфликти. </p>
<p>Новата
политика ще
засили
позициите на
Европа в
областта на
морските
изследвания,
технологията
и
нововъведенията.
Тя ще се
основава на
дневния ред
от Лисабон за
повече и
по-добри
работни
места и
растеж, и на
цялостния
ангажимент
на ЕС да
гарантира, че
икономическото
развитие
няма да е за
сметка на
устойчивостта
на околната
среда. </p>
<p>Съобщението
и
придружаващият
го план за
действие
изброяват
редица
конкретни
действия,
които да
бъдат
предприети
при сегашния
мандат на
Комисията.
Тези
действия
обхващат
широк
спектър от
въпроси — от
морския
транспорт до
конкурентоспособността
на морските
предприятия,
заетостта,
научните
изследвания,
рибарството
и опазването
на морската
среда.  Сред
тях са:</p>
<ul>
<li>Европейско
пространство
за морски
транспорт
без граници</li>
<li>Европейска
стратегия за
морски
изследвания</li>
<li>Национални
интегрирани
политики в
областта на
морското
дело, които да
бъдат
разработени
от
държавите-членки</li>
<li>Интегрирана
мрежа за
морско
наблюдение </li>
<li>Пътна карта
за морско
пространствено
планиране на
държавите-членки</li>
<li>Премахване
на
незаконния
риболов и на
разрушителната
практика на
дънно
тралене в
открито
море</li>
<li>Създаване
на
европейска
мрежа от
морски
клъстери</li>
<li>Преразглеждане
на
изключенията
от трудовото
право на ЕС за
секторите на
корабоплаването
и
рибарството</li>
<li>Европейска
мрежа за
наблюдение и
данни за
морската
среда</li>
<li>Стратегия
за
смекчаване
на
последиците
от
измененията
в климата в
крайбрежните
райони.</li></ul><p>Изпълнението
на плана за
действие
започна още
днес, когато
комисарят
Шпидла
представи
преглед на
изключенията
от трудовото
право в
морския
сектор, а
комисарят
Пиебалгс
публикува
доклад за
взаимовръзките
между
енергийната
политика на
ЕС и новата
интегрирана
морска
политика.</p>
<p>Интегрираната
морска
политика ще
бъде успешна
само с
постоянния
ангажимент и
подкрепа на
всички
съответни
участници и
заинтересовани
страни.
Комисията ще
продължи да
работи със
заинтересованите
страни и
власти на
европейско,
национално и
регионално
равнище, за да
реализира
вижданията
си на
практика.</p>
<p>През идните
седмици ще
последват
още
инициативи в
областта на
политиката
за
пристанищата,
рибарството
и опазването
на морската
среда.
<br>Пълният
набор от
мерки, както и
допълнителна
информация
за морското
дело, са
достъпни на
адрес: </p>
<p><a
href="http://ec.europa.eu/maritimeaffairs/index_en.html">http://ec.europa.eu/maritimeaffairs/index_en.html</a><br>Вж.
също<br><a
href="http://europa.eu/rapid/pressReleasesAction.do?reference=MEMO/07/403&format=HTML&aged=0&language=EN&guiLanguage=en">MEMO/07/403</a>.</p>

