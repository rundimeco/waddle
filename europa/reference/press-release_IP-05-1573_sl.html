<h1>
<a name="Heading5"></a><b>TV brez meja: Komisija predlaga posodobljene
predpise za televizijske in televizijskim podobne storitve digitalne
dobe</b></h1>
<p><b><i>Evropska komisija je danes predložila v obravnavo predlog za
posodobitev Direktive EU iz leta 1989 o „TV brez meja“, da bi
obdržala korak s hitrim tehnološkim in tržnim razvojem v
Evropskem avdiovizualnem sektorju. Predlog želi v skladu z načelom o
boljši zakonski ureditvi zmanjšati upravno obremenitev evropskih
ponudnikov televizijskih in televizijskim podobnih storitev ter omogočiti
večjo prožnost pri financiranju avdiovizualnih vsebin z novimi
oblikami oglaševanja. Predlog bo ustvaril tudi enake konkurenčne
pogoje za vse družbe, ki ponujajo televizijskim podobne storitve, ne glede
na tehnologijo, ki jo uporabljajo (npr. televizijsko oddajanje, hitri
širokopasovni dostop, tretja generacija mobilnih telefonov). Komisija zato
predlaga, da se različni nacionalni predpisi glede zaščite
mladoletnikov, preprečevanja spodbujanja rasne nestrpnosti in prepovedi
prikritega oglaševanja nadomestijo pri avdiovizualnih storitvah na zahtevo
z osnovnim minimalnim standardom zaščite, ki bo veljal za vso EU. Ta
nov pristop politike bi moral pospešiti nastanek brezhibno delujočega
enotnega trga za televizijske in televizijskim podobne storitve ter uveljaviti
močno in ustvarjalno evropsko industrijo avdiovizualnih vsebin.
</i></b></p>
<p>„Moja želja je, da bi evropska industrija avdiovizualnih vsebin
uspevala v okviru najsodobnejših in najprožnejših predpisov na
svetu“, je izjavila komisarka za informacijsko družbo in medije
Viviane Reding. „Novi predpisi bi morali prinesti nove možnosti za
multimedijske vsebine, spodbuditi konkurenco in povečati izbiro za
potrošnike, pri tem pa uveljavljati cilje javnega interesa, denimo
zaščito mladoletnikov in kulturno različnost. Obstoječi
predpisi so zaradi tehnološkega in tržnega razvoja postali
odvečni, zato jih je treba odpraviti ter tako narediti odločilen korak
k avdiovizualnim medijem brez meja na evropskem enotnem trgu.“ </p>
<p>Po predlogu Komisije bo televizijske in televizijskim podobne storitve
urejala posodobljena Direktiva o TV brez meja. Predlog želi sedanje
predpise EU odpreti tehnološkemu razvoju, zato razlikuje med
„linearnimi“ storitvami (npr. redno oddajanje po tradicionalni
televiziji, internetu ali mobilnih telefonih, ki vsebine „potisne“
gledalcem) in „nelinearnami“ storitvami, denimo filmi in novicami na
zahtevo, ki jih gledalec „potegne“ iz omrežja. Današnji
predpisi o TV bi se uporabljali za linearne storitve v sodobnejši,
prožnejši obliki, medtem ko bi za nelinearne storitve veljali zgolj
osnovni predpisi, npr. zaščita mladoletnikov, preprečevanje
spodbujanja rasne nestrpnosti in prepoved prikritega oglaševanja.
Uskladitev teh predpisov po vsej Evropi bo zagotovila, da bodo morali ponudniki
avdiovizualnih medijskih storitev upoštevati predpise samo tiste
države članice, v kateri imajo sedež, ne pa različnih
predpisov vseh držav članic, v katerih je mogoče sprejemati
njihove storitve. </p>
<p><b>Prožnejša pravila pri oglaševanju</b></p>
<p>Predlog Komisije v zvezi z rednim oddajanjem televizijskih programov
odpravlja birokratizem, prilagaja obstoječa pravila novim oblikam
oglaševanja ter spodbuja samoregulacijo in koregulacijo. Posodobljena
direktiva bi namesto uvedbe podrobnih pravil o tem, kako pogosto in pod katerimi
pogoji lahko oglasi prekinejo program, poenostavila obstoječa pravila EU. V
prihodnje bi izdajatelji televizijskih programov lahko izbrali
najustreznejši trenutek za prekinitev programa z oglasi in ne bi bili tako
kot zdaj prisiljeni upoštevati razporeditev oglaševanja na 20 minut.
Ne bi pa bilo dovoljeno povečati količine oglaševanja, saj
predlog Komisije ohranja obstoječi prag 12 minut na uro. </p>
<p>Nova direktiva bi podprla tudi novejše oblike oglaševanja, denimo
polzaslonsko oglaševanje, virtualno in interaktivno oglaševanje.
Promocijsko prikazovanje izdelkov bi bilo prvič doslej izrecno opredeljeno
in bi dobilo jasen pravni okvir. Jasno prepoznavno promocijsko prikazovanje
izdelkov bi bilo v Evropi dovoljeno pri linearnih in nelinearnih avdiovizualnih
storitvah, izjema bi bili le informativni programi, tekoče zadeve in
otroške oddaje. Prikrito oglaševanje bi preprečevala obvestila na
začetku oddaje, ki bi potrošnike opozorila na prikazani izdelek v
oddaji. Ta nova pravila bi morala odpraviti pravno negotovost, zagotoviti
dodatno financiranje za evropske produkcije in tako povečati
konkurenčnost evropskega sektorja avdiovizualnih vsebin. </p>
<p>Predlagana posodobitev Direktive o TV brez meja v skladu s politiko Komisije
o boljši zakonski ureditvi ne vpliva na zasebno dopisovanje, elektronske
različice časopisov in revij, spletišča, ki niso namenjena
predvsem avdiovizualnim medijskim vsebinam ter zgolj zvočno ali radijsko
oddajanje. Tako se upošteva intenzivno posvetovanje, ki se je po vsej
Evropi začelo julija (see <a
href="/rapid/pressReleasesAction.do?reference=IP/05/908&format=HTML&aged=1&language=EN&guiLanguage=en">IP/05/908</a>)
in v katerem so dejavno sodelovali predstavniki avdiovizualnega sektorja,
operaterji telekomunikacijskih storitev, ponudniki internetnih storitev,
organizacije potrošnikov in druge zainteresirane strani. </p>
<p>Posodobitev pravil EU o avdiovizualnih medijskih vsebinah je del strategije
i2010, ki si je za cilj postavila evropsko informacijsko družbo za
gospodarsko rast in delovna mesta (see <a
href="/rapid/pressReleasesAction.do?reference=IP/05/643&format=HTML&aged=1&language=EN&guiLanguage=en">IP/05/643</a>).<br>Dodatne
informacije:</p>
<p><a
href="http://ec.europa.eu/information_society/newsroom/cf/itemlongdetail.cfm?item_id=2343">http://ec.europa.eu/information_society/newsroom/cf/itemlongdetail.cfm?item_id=2343</a></p>
<p><a
href="/rapid/pressReleasesAction.do?reference=MEMO/05/475&format=HTML&aged=0&language=EN&guiLanguage=fr">MEMO/05/475</a></p>

