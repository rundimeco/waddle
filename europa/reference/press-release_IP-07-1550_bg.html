<h1>
<a name="Heading4"></a><b>Превоз
на товари в
Европа:</b><b>
новите
инициативи
на Комисията
за по-голяма
ефективност
и
устойчивост
</b></h1>
<h2>
<a name="Heading7"></a><b><i>Европейската
комисия прие
днес серия от
инициативи,
чиято цел е да
се постигне
по-голяма
ефективност
и
устойчивост
при превоза
на стоки в
Съюза.</i></b><b><i> Този
нов пакет от
мерки
обхваща
предложения
по отношение
на
логистиката,
на
железопътна
мрежа с
предимство
за
превозване
на товари и на
европейските
пристанища,
както и два
документа
във връзка с
европейското
пространство
на морски
транспорт
без
ограничения
и с морските
магистрали.
Едновременното
приемане на
тези мерки с
различна
насоченост е
ясен сигнал
да се обърне
внимание
върху
тесните
връзки, които
съществуват
между
логистиката
и различните
начини на
транспорт.
Общата цел на
тези
инициативи е
насърчаване
на
свързаните с
инфраструктурата
технологии и
новаторски
практики,
развитие на
средствата
за транспорт,
подобряване
на
управлението
на товарите,
подпомагане
при
изграждането
на вериги за
товарен
превоз,
опростяване
на
административните
процедури,
както и
подобряване
на
качеството
по цялата
верига на
логистиката.
</i></b></h2>
<p>„На Европа ѝ
трябват
алтернативи
за ефективни,
интегрирани
видове
транспорт,
които не само
да бъдат
екологично
чисти, но в
същото време
и да
отговарят на
нуждите на
потребителите.
Мерките,
които
представих
днес, ще
направят
железопътния,
морския и
воден превоз
по-привлекателен,
по-конкурентоспособен
с оглед на
взаимната
обвързаност“,
заяви Жак
Баро,
заместник-председател
на Комисията,
който
отговаря за
транспорта.
„Интегрирането
на тези
видове
транспорт в
логистични
вериги с
висока
ефективност
е неизбежно
за
постигането
на
икономическа
ефективност
и развитието
на
транспорта в
дългосрочна
перспектива.“</p>
<p>Въз основа
на
резултатите
от
започналото
през лятото
на 2006 година
широко
допитване
планът за
действие за
логистиката
предлага
около 30 на
брой мерки за
постигане на
по-ефективно
и
по-устойчиво
превозване
на товари в
Европейския
съюз, като се
намаляват
разходите и
се спестява
време и
енергия.
Планът за
действие има
за цел да
подобри
притока на
информация,
свързан с
физическия
транспорт на
стоки и
товари, да
опрости
административните
процедури, да
засили
компетентността
и
привлекателността
на сектора на
логистиката
и да насърчи
предлагането
на
качествени
услуги. Освен
това той
препоръчва
обновяването
на
логистиката
в градска
среда и
концентрирането
на
транспорта
на дълги
разстояния в
„зелени
коридори“<sup><b><a name="fnB1" href="#fn1">[1]</a></b></sup>.</p>
<p>Що се отнася
до морския
транспорт,
Комисията
продължава
да насърчава
този начин на
превоз, който
се оказва
най-ефективен
от енергийна
гледна точка
и
най-екологично
чист в
контекста на
емисиите на
парникови
газове.
Необходимо е
опростяване
на
административните
процедури за
морския
транспорт в
рамките на
Съюза, за да
може този вид
превоз да
стане
по-атрактивен.
Документите,
които се
отнасят до
европейското
пространство
на морски
транспорт
без
ограничения
и до морските
магистрали<sup><b><a name="fnB2" href="#fn2">[2]</a></b></sup>
показват
напредъка в
подготовката
на тези две
инициативи и
приканват
всички
заинтересовани
страни да
предоставят
становището
си.
Съобщението
във връзка с
европейската
пристанищна
политика има
за цел да
улесни
изграждането
на ефективна
пристанищна
система в
Европа, която
ще бъде в
състояние да
отговори на
настоящите и
бъдещи нужди
на
транспорта.
Тя
представлява
план за
действие на
Комисията за
подпомагане
на
европейските
пристанища
при
преодоляването
на такива
предизвикателства
като
засилващото
се търсене на
транспортни
услуги,
технологичното
развитие и
необходимостта
от
намаляване
на емисиите.</p>
<p>На фона на
постоянното
повишаване
на
ефективността
на пътния
транспорт
железопътният
транспорт
трябва също
да стане
по-конкурентоспособен.
Целта на
Комисията е
да насърчи
изграждането
на
европейска
железопътна
мрежа, в
рамките на
която
товарният
превоз би
могъл да
предложи
по-качествени
услуги по
отношение на
времетраене,
сигурност и
капацитет. В
допълнение
на вече
взетите
мерки ( като
напр.
въвеждането
на ERTMS<sup><a name="fnB3" href="#fn3">[3]</a></sup> по
трасетата с
приоритетно
значение или
изграждането
на важни
инфраструктури
в
трансевропейска
транспортна
мрежа)
Комисията
предлага
нови
инициативи
за създаване
на
европейска
мрежа в
сектора на
товарния
превоз, която
да
предоставя
по-сигурни
услуги с
по-голяма
ефективност
от тези в
настоящия
момент. </p>
<p>Превозът на
товари е от
основно
значение за
конкурентоспособността
на
европейската
икономика и
за стандарта
на живот на
гражданите
на Съюза.
Обемът на
превоза на
стоки в
Европа ще
нарасне
според
предвижданията
с 50 % за
периода от 2000
до 2020 година.
През
следващите
години
товарният
превоз ще
трябва да се
справи с
такива
предизвикателства
като
ефективност,
качество и
устойчивост.
Следователно
той трябва да
намери
правилни
решения на
проблемите,
свързани с
претоварването
на
движението,
климатичните
изменения
(една трета от
емисиите на
CO<sub>2</sub>, които се
отделят при
транспорта<sup><a name="fnB4" href="#fn4">[4]</a></sup>,
се дължат на
товарният
превоз),
снабдяването
с енергия и с
безопасността.
В същото
време новите
информационни
и
съобщителни
технологии,
както и
отражението
на
европейския
товарен
транспорт
върху пазара
в глобален
мащаб,
предлагат
значителни
възможности
за в бъдеще.
<br>За
подробности,
свързани с
товарния
превоз в
Европа:</p>
<p><a
href="http://ec.europa.eu/transport/logistics/index_en.htm">http://ec.europa.eu/transport/logistics/index_en.htm</a><br>Info
Clip:</p>
<p><a
href="http://ec.europa.eu/avservices/annonce/template_en.cfm?prodid=2468">http://ec.europa.eu/avservices/annonce/template_en.cfm?prodid=2468</a></p>
<hr><p><sup><b><a name="fn1" href="#fnB1">[1]</a></b></sup>
Зелените
коридори
използват
комбинация
от различни
видове
транспорт, за
да се извърши
интегриран,
екологосъобразен
превоз „от
врата до
врата”,
съобразен с
качеството
на живот на
европейските
граждани и
ефективен от
енергийна
гледна
точка.</p>
<p><sup><b><a name="fn2" href="#fnB2">[2]</a></b></sup>
Тези големи
морски
трасета
между
държавите-членки
на
Европейския
съюз
предлагат
редовни
висококачествени
услуги, които,
в комбинация
с други
начини на
превоз,
осигуряват
по-бърз
достъп чрез
по-къси
разстояния
до някои
периферни
райони на
Европа и
позволяват
да се
избегнат
такива
естествени
бариери като
Алпите и
Пиренеите.
Морските
магистрали
играят важна
роля за
преструктурирането
на товарния
превоз на
дълги
разстояния в
Европа и за
неговата
по-голяма
устойчивост.
</p>
<p><sup><b><a name="fn3" href="#fnB3">[3]</a></b></sup>
Европейската
система за
управление
на
железопътното
движение, ERTMS (European Rail
Traffic Management System) има за
цел да
обедини
фрагментарното
функциониране
на отделните
системи за
контрол на
железопътното
движение в
Европа и да
изгради
система на
безопасно и
безпрепятствено
придвижване
по релси. </p>
<p><sup><a name="fn4" href="#fnB4">[4]</a> </sup>На
транспорта
се пада една
четвърт от
общото
количество
на
отделяните
газове CO<sub>2.</sub></p>


