<H3>
<P><B>La Commissione chiarisce la sua politica in materia di servizi d'interesse generale </B></H3>
<P><I><B>In una comunicazione adottata oggi, la Commissione europea d</B></I><I><B>à ulteriori chiarimenti sulla sua politica in materia di servizi di interesse generale. La Commissione ottempera in tal modo alla richiesta del Consiglio europeo di Lisbona, ribadita a Feira, di aggiornare la prima comunicazione su questo argomento, adottata nel 1996. Infatti, i rapidi sviluppi dei mercati e delle tecnologie suscitano, da un lato, la preoccupazione dei cittadini circa il futuro di tali servizi e, dall'altro, nuove esigenze di chiarimenti da parte degli operatori per quanto riguarda l'applicazione a detti servizi delle norme del trattato, in particolare le norme in materia di mercato interno e di concorrenza. </B></I>
<P>La prima comunicazione, adottata nel 1996 (cfr. IP/96/824), aveva costituito una tappa importante verso il riconoscimento, da parte della Commissione, del ruolo dei servizi d'interesse generale quale elemento-chiave del modello europeo di società. In detto documento la Commissione auspicava che fosse inserito nel trattato un riferimento a tale riguardo. Il trattato di Amsterdam ha raccolto tale invito. Il trattato CE (articolo 16) riconosce ora esplicitamente i servizi d'interesse economico generale tra "i valori comuni dell'Unione", nonché il "loro ruolo nella promozione della coesione sociale e territoriale" dell'Unione. 
<P>La nuova comunicazione ricorda innanzitutto che spetta in primo luogo alle autorità pubbliche negli Stati membri definire e organizzare i servizi di interesse generale, compito che deve essere assolto nella piena trasparenza. La sua finalità consiste nel servire al meglio i cittadini, offrendo loro l'accesso a servizi di qualità al miglior prezzo. È la stessa finalità perseguita dalle politiche comunitarie volte allo sviluppo del mercato interno e alla protezione della concorrenza. Tali politiche non sono pertanto contrapposte ad una politica in materia di servizi di interesse generale. Si tratta al contrario di strumenti complementari, la cui interazione deve andare a vantaggio della società nel suo insieme. 
<P>La grande diversità dei contesti nazionali e dei settori interessati comporta una grande diversità anche nell'organizzazione dei relativi servizi. In alcuni casi, il mercato non garantisce, da solo, le prestazioni desiderate, quali ad esempio, una copertura territoriale sufficiente. È allora necessario imporre ad alcuni operatori specifici compiti di interesse generale. Gli operatori incaricati di tal compiti possono godere di diritti speciali o esclusivi ovvero di meccanismi di finanziamento atti a garantire l'assolvimento di dette funzioni in condizioni di equilibrio finanziario. 
<P>La comunicazione chiarisce, soprattutto a beneficio di tali operatori e dei pubblici poteri da cui dipendono, i criteri di applicazione delle norme del trattato. Essa precisa innanzitutto il campo di applicazione: solo le attività di natura economica e che sono oggetto di scambi tra gli Stati membri sono oggetto della menzionata politica. Molte attività di interesse meramente locale o di natura sociale sono pertanto escluse dal campo di applicazione di queste norme. 
<P>La Commissione ricorda anche che il trattato garantisce l'adempimento delle missioni relative ai servizi d'interesse generale da parte delle imprese incaricate della loro gestione. È neutrale rispetto alla proprietà, pubblica o privata, di tali operatori e lascia liberi gli Stati membri di definire ciò che considerano servizi di interesse generale. Tuttavia, esso impone un test di proporzionalità: qualora siano attuate restrizioni alle norme del mercato interno e in materia di concorrenza, esse non devono superare quanto necessario al compimento della funzione d'interesse economico generale. 
<P>La Comunità conduce una politica attiva a favore dei servizi d'interesse generale. La liberalizzazione di alcuni grandi settori, in particolare quelli la cui struttura in rete conferisce loro una naturale dimensione comunitaria (telecomunicazioni, servizi postali, energia e trasporti), avviene in modo progressivo, basata su valutazioni dei loro effetti e su una consultazione molto allargata di tutte le parti interessate. In ogni caso, a seconda delle particolarità del settore, gli obblighi di servizio universale che accompagnano l'apertura al mercato consentono di garantire e migliorare i servizi offerti ai consumatori. 
<P>La politica attiva della Comunità in questo settore non si manifesta soltanto attraverso lo sviluppo del mercato interno; essa si avvale anche di altri strumenti, in particolare la politica di protezione dei consumatori e la difesa, nell'ambito dell'OMC, del mantenimento dei servizi d'interesse generale in Europa. 
