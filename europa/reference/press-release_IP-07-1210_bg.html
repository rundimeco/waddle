<h1>
<a name="Heading4"></a><b>Преподавателите
също се
нуждаят от
добро
обучение!</b><b>
Комисията
предлага
подобряване
качеството
на
педагогическото
образование
в
Европейския
съюз </b></h1>
<h2>
<a name="Heading7"></a><b><i>Европейската
комисия днес
представи
предложения
за
подобряване
качеството
на
обучението
на
преподавателите
в ЕС.</i></b><b><i>
Висококачественото
преподаване
е
предпоставка
за
висококачествено
образование
и обучение,
които са на
свой ред
мощен
определящ
фактор за
дългосрочната
конкурентоспособност
и
възможността
за създаване
на повече
работни
места и
увеличаване
на
икономическия
растеж. Ако
бъдат
одобрени от
държавите-членки,
предложенията,
които бяха
договорени
днес, ще
гарантират,
че ЕС
разполага с
високообразованата
работната
сила, от която
ще се нуждае,
за да се
справи с
изискванията
на 21-ви век. </i></b></h2>
<p>Ян Фигел,
европейският
комисар,
отговарящ за
образованието,
обучението,
културата и
младежта,
заяви:
„<i>По-доброто
преподаване
и обучаване
са от
изключително
значение за
дългосрочната
конкурентоспособност
на ЕС, тъй
като
високообразованата
работна сила
е много
по-ефективна.
Аз съм убеден,
че ние трябва
де осигурим
висококвалифицирани
преподаватели
в ЕС, за да
могат
реформите в
образованието
на
държавите-членки
да се окажат
успешни.  
Както обаче
показват
проучванията,
в ЕС се
наблюдават
тревожни
тенденции - в
повечето
държави-членки
има данни за
недостиг на
преподавателски
умения и
трудности
при
придобиването
им. В днешното
съобщение, в
рамките на
своите
правомощия,
Комисията
призовава
държавите-членки
да се справят
с тези
проблеми
като им
предлага
набор от общи
насоки и
принципи на
действие.“ </i></p>
<p>За да
подготвят
учениците си
за
европейското
общество,
което все
повече се
основава на
знанията,
преподавателите
се приканват
да
преподават
нова гама от
умения, които
често
изискват
нови
преподавателски
методи. Освен
това,
преподавателите
се налага все
повече да
преподават
на класове, в
които
учениците са
с различни
култури,
майчин език,
умения и
специфични
нужди.</p>
<p>Много от
преподавателите
обаче
заявяват, че
за тях не е
лесно да
използват
новите
технологии в
класните
стаи. Нещо
повече,
анализът,
направен от
Европейската
комисия
показва, че
<b>настоящите
системи на
преподаване
и обучение на
преподавателите
в
държавите-членки
често не са в
състояние да
осигурят на
преподавателите
обучението,
от което се
нуждаят</b>. И
наистина, в
някои
държави-членки
има
недостатъчна
системна
координираност
между
различните
елементи на
обучение на
преподавателите,
което
довежда до
липса на
съгласуваност
и
последователност,
особено
между
първоначалното
професионално
образование
на
преподавателите
от една
страна и
последващото
им въвеждане
в работата,
специализирани
обучения на
място и
професионалното
развитие от
друга
страна.</p>
<p>Също така,
анализът на
Комисията
разкрива, че
инвестирането
в
продължително
обучение и
развитие на
преподавателската
работна сила
е слабо.
Например: </p>
<ul>
<li>Специализираното
обучение на
място е
задължително
само в 11
държави-членки<sup><b><a name="fnB1" href="#fn1">[1]</a></b></sup>;</li>
<li>Там, където
съществува
специализирано
обучение на
място,
обучението
обикновено
се равнява на
по-малко от 20
часа на
година и
никога не е
повече от пет
дни на
година;</li>
<li>Само
половината
от държавите
в Европа
предлагат на
новите
преподаватели
системна
подкрепа
(напр.
въвеждане в
работата,
обучение,
помощ от
колеги) в
първите
години от
работата им
като
преподаватели;</li></ul><p>Европейската
комисия
работи
съвместно с
държавите-членки,
за да подобри
качеството
на
педагогическото
образование
в ЕС, като
част от
<b>общия
процес на
политическо
сътрудничество</b>
в областта на
образованието
и обучението,
който
насърчава и
подкрепя
националните
реформи. Това
сътрудничество
доведе до
настоящото
съобщение на
Комисията. То
очертава
обща рамка за
политиките с
цел да се
подобри
качеството
на
педагогическото
образование.
Документът
отговаря на
искането,
изразено в
Съвместния
доклад на
Съвета и
Комисията за
напредъка
към целите от
Лисабон в
образованието
и обучението,
че трябва да
се разработи
набор от общи
европейски
принципи, за
да се
подобрят
компетенциите
и
квалификациите
на учителите
и 
инструкторите.</p>
<p>Съобщението
дава на
държавите-членки
редица общи
насоки за
разработване
на политики и
практики.  Те
включват: </p>
<ul>
<li>гаранция, че
всички
учители
разполагат
със знанията,
поведението
и
педагогическите
умения, от
които имат
нужда, за да
бъдат
ефективни;  </li>
<li>гаранция, че
разпоредбите
в областта на
образованието
и
професионалното
развитие на
учителите са
координирани,
съгласувани
и адекватно
финансирани; 
</li>
<li>насърчаване
на култура на
дискусионна
и
изследователска
практика
сред
учителите;   </li>
<li>насърчаване
на статута и
признаване
на
учителската
професия; 
както и</li>
<li>подкрепа на
професионализацията
на
преподаване.</li></ul><p>Моля
вижте също:  </p>
<p><a
href="http://europa.eu/rapid/pressReleasesAction.do?reference=MEMO/07/320&format=HTML&aged=0&language=EN&guiLanguage=en">Memo/07/320</a>.</p>
<hr><p><sup><b><a name="fn1" href="#fnB1">[1]</a></b></sup>
		Австрия,
Белгия,
Германия,
Естония,
Финландия,
&#1059;нгария,
Литва, Латвия,
Румъния,
Малта,
Обединеното
кралство</p>


