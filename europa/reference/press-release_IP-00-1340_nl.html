<H3>
<P><B>Debat asiel en immigratie</B></H3>
<P><I><B>De Commissie is bereid haar rol van catalysator te spelen en concreet bij te dragen aan de inspanningen die de lidstaten wensen te doen om een gemeenschappelijk stelsel inzake asiel en immigratie op te bouwen. De Commissie heeft vandaag twee mededelingen goedgekeurd, een betreffende asiel en een andere betreffende immigratie. Deze twee op initiatief van commissaris Ant</B></I><I><B>ónio Vitorino (in overleg met commissaris Anna Diamantopoulou wat immigratie betreft) voorgelegde mededelingen hebben voornamelijk tot doel een - zo ruim mogelijk - debat te openen binnen de communautaire instellingen en de burgerlijke samenleving, en dit om de lopende intiatieven te bespoedigen. De Commissie denkt dat het ogenblik is aangebroken om te beginnen met een nieuw hoofdstuk over de wijze waarop het algemeen verschijnsel van de immigratie moet worden aangepakt.</B></I>
<P>Het debat over asiel en immigratie zou moeten kunnen worden afgerond op de Europese Raad in Brussel in december 2001. De twee mededelingen zijn afzonderlijk voorgelegd, omdat de problematiek op asielgebied in juridisch opzicht zeer verschillend is van die op immigratiegebied. Toch heeft de Commissie het wenselijk geacht beide mededelingen tegelijkertijd voor te leggen en wel omdat in het kader van de dagelijkse praktijk van de nationale overheidsdiensten deze beide aangelegenheden dikwijls met elkaar samenhangen, doch vooral omdat binnen de openbare opinie alsook in het kader van de politieke debatten deze twee componenten van de migratiestromen onlosmakelijk met elkaar verbonden zijn.
<P>De leidraad van deze beide mededelingen heeft een dubbel karakter en is in overeenstemming met de opdracht die de Commissie op de Europese Raad van Tampere heeft gekregen: 
<P><B>A. </B>Aan de ene kant is erop gewezen dat de verschillende in de lidstaten toegepaste procedures dikwijls aanleiding geven tot secundaire migratie binnen de Unie, wat bovendien de strijd bemoeilijkt tegen criminele netwerken die misbruik maken van de wanhoop van mensen die migreren om een beter leven te kunnen leiden. Wat dit betreft, zouden onderlinge aanpassing en in bepaalde gevallen harmonisatie van de voorschriften onmiddellijke positieve gevolgen in alle lidstaten kunnen hebben. Er wordt vooral een gemeenschappelijk asielstelsel beoogd dat verder zou kunnen reiken dan de minimumvoorschriften waarover reeds in Raad en Parlement wordt gediscussieerd.
<P><B>B.</B> Omdat wordt erkend dat het tot nu toe gevoerde beleid niet langer adequaat is, wordt in deze mededelingen anderzijds onderstreept dat het van belang is de omvang van deze verschijnselen op Europese schaal te bestuderen en in dat verband rekening te houden met het sociaal en werkgelegenheidsbeleid in de context van de vooruitzichten inzake economische ontwikkeling, daarbij rekening houdend met het demografisch scenario waarbij de vergrijzing van de Europese bevolking een belangrijke factor zal zijn. 
<P>Europa moet vermijden bepaalde vergissingen uit het verleden te herhalen die samenhangen met de optie "nul-immigratie", waarvan de contradicties tussen de restrictieve wetgeving de illegale migratiestroom niet hebben afgeremd, en evenmin de daarbij aansluitende regularisaties van illegale immigranten, een duidelijk bewijs zijn. Europa moet trouw blijven aan zijn humanistische tradities en tevens de rechten van asielzoekers en vluchtelingen respecteren. Europa moet vastberaden blijven bij de bestrijding van alle vormen van criminaliteit die direct of indirect samenhangen met illegale migratiestromen. En ten slotte moet het oog hebben voor het economisch evenwicht in het kader waarvan de opneming gerechtvaardigd is van legale immigranten die op termijn rechten en plichten zouden moeten hebben die vergelijkbaar zijn met die van de Europese burgers.
<P>De Commissie wijst tegelijkertijd op het belang van het beleid op het gebied van de integratie van immigranten, dat zou moeten overeenstemmen met een "soort contract": enerzijds zullen de maatschappijen bereid moeten zijn om de verschillen te aanvaarden die ook bron van culturele verrijking zijn, en anderzijds zullen immigranten de gemeenschappelijke waarden moeten eerbiedigen die eigen zijn aan de Europese samenleving die hen opneemt (eerbiediging van mensenrechten, regels inzake democratisch stelsel, gelijke behandeling van mannen en vrouwen, pluralisme ...). In dit verband is de Commissie van oordeel dat de rol van de plaatselijke gemeenschappen en overheden van doorslaggevend belang zal zijn.
<P><U>Conclusies</U>
<P>Geen enkele lidstaat van de Unie kan alleen de uitdagingen aannemen die samenhangen met de toeneming van de migratiestromen. Er bestaat een echte communautaire meerwaarde bij de behandeling van deze kwesties, en wel in het kader van een grotere coördinatie tussen de lidstaten, doch ook tussen het immigratiebeleid en het overige beleid dat direct of indirect samenhangt met de economische en sociale ontwikkeling van Europa (bestrijding van werkloosheid, opleidingsbeleid ...).  
<P>De Commissie gaat ervan uit dat het debat dat zij met deze mededelingen op gang brengt en vóór het einde van het jaar 2001 zal moeten worden afgesloten, een centraal element vormt voor alle wetgevingsvoorstellen die op dit gebied zijn gepland binnen het "scorebord", terwijl zij tevens hoopt dat een en ander kan leiden tot de totstandkoming van een werkelijk gemeenschappelijk asiel- en immigratiebeleid.
<P><B>Achtergrond</B>
<UL><P>A)   De problemen in verband met asiel en immigratie, met name na de tragedie van Dover, hebben het voorwerp uitgemaakt van verklaringen van politici en worden regelmatig door de media belicht. Doch men mag niet vergeten dat Europa met die problematiek al geruime tijd bezig is. De lidstaten hebben namelijk deze problematiek behandeld in het Verdrag van Amsterdam. <B>Harerzijds was de Commissie - sedert de inwerkingtreding van het Verdrag van Amsterdam (1 mei 1999) - bijzonder actief:</B>
</UL><P><LI>oprichting van een directoraat-generaal JBZ onder de verantwoordelijkheid van de heer Vitorino;
<UL><P><LI>stimulering tezamen met het Finse voorzitterschap van de conclusies van de Top van Tampere.
</UL><P>B) <B>Tampere </B><B> oktober 1999</B>
<UL><P>Terwijl door het Verdrag van Amsterdam de ontwikkeling wordt opgelegd van een gemeenschappelijk asiel- en immigratiebeleid binnen vijf jaar, wordt daarin evenwel niet gezegd hoe een en ander moet worden aangepakt. Vandaar het <B>grote belang van de Top van Tampere, waar de Raad is ingegaan of de suggestie van de Commissie om eerst een werkwijze uit te docteren, alvorens eventuele doelgerichte acties te bespreken.</B> In dit verband heeft de Raad de Commissie verzocht een scorebord uit te werken dat gericht is op drie werkterreinen:
</UL><P><LI>gemeenschappelijk asiel- en immigratiestelsel;
<UL><P><LI>Europese justitiële ruimte;
<P><LI>bestrijding van georganiseerde internationale criminaliteit.
<UL><P>Deze algemene benadering op Europese schaal was een grote stap voorwaarts, vooral omdat het daardoor mogelijk werd te vermijden dat de resultaten van de Top van Tampere een repressief karakter zouden krijgen, waarbij men zich tevreden had kunnen stellen het opstellen van een lijst van gerichte acties die misschien een deel van de openbare opinie tevreden had kunnen stellen, doch die er niet toe zouden hebben bijgedragen voldoende gebruik te maken van de communautaire meerwaarde waarnaar wij streven.
</UL></UL><P>C) <B>Het scorebord</B>
<UL><P>   <B>Zoals enkele maanden na de Top van Tampere gepland, heeft de Commissie het scorebord aan de Raad en het Europees Parlement in maart laatstleden voorgelegd. Het gaat om een werkinstrument waarin de respectieve verantwoordelijkheden van lidstaten, Raad en Commissie duidelijk zijn vervat.</B> Het gaat om een soort puzzel: het beeld dat men wil scheppen, is een Europese ruimte van vrijheid, zekerheid en rechtvaardigheid, en de verschillende elementen van het scorebord zijn deeltjes van deze puzzel. Bepaalde deeltjes bestaan reeds, terwijl andere tot de verantwoordelijkheid van de lidstaten behoren, en nog andere het voorwerp moeten uitmaken van voorstellen van de Commissie.
<P><B>Van belang is dat aldus een doorzichtige en evolutieve benadering is uitgewerkt die op elk moment door de burger rechtstreeks of via het Europees Parlement kan worden geverifieerd</B>.
<P>Het scorebord biedt ook de garantie van een samenhangende benadering en bescherming tegen de verleiding die bepaalde lidstaten zouden kunnen hebben om onder druk van de publieke opinie enkel bepaalde aspecten te behandelen van de veelomvattende problemen die zich in het bijzonder in verband met asiel en immigratie voordoen. Het scorebord zal regelmatig worden bijgewerkt aan het einde van elk voorzitterschap.
<P>D) <B>Door de Commissie reeds voorgestelde concrete initiatieven</B>
<P>   De diensten van de Commissie zijn vanaf de inwerkingtreding van het Verdrag van Amsterdam in mei 1999 begonnen met desbetreffende werkzaamheden. Op dit ogenblik kan in dit verband melding worden gemaakt van de volgende initiatieven:
</UL><P><LI>het Europees Fonds voor vluchtelingen,
<UL><P><LI>het statuut van tijdelijke bescherming (vluchtelingen),
<P><LI>gezinsvereniging (legale immigranten),
<P><LI>de Eurodac-verordening (gegevensbank met vingerafdrukken van asielzoekers),
<P><LI>herziening van de Overeenkomst van Dublin (asiel en illegale immigranten),
<P><LI>de communautaire overeenkomsten inzake wedertoelating,
<P><LI>de groep op hoog niveau voor asiel en immigratie (samenwerking met de landen van herkomst),
<P><LI>de verordening visa,
<P><LI>de richtlijn betreffende minimumnormen inzake de procedure voor toekenning van het statuut van vluchteling.
<UL><P>Al deze initiatieven zijn reeds in behandeling bij de Raad, en vandaag stelt de Commissie twee mededelingen voor met betrekking tot respectievelijk asiel en immigratie.
<P>De eerste mededeling is erop gericht een gemeenschappelijk asielstelsel vast te stellen dat de procedures en beschermingsvormen omvat. Het gaat om een ambitieuze doelstelling, doch slechts een dergelijke visie zal bijdragen tot het fundamenteel regelen van de problemen waarmee momenteel de afzonderlijke nationale beleidsvormen te kampen hebben (asylum shopping).
<P>De tweede mededeling zal <I>mutatus mutandis</I> betrekking hebben op de problematiek van de immigratie. In dit verband zij eraan herinnerd dat de Commissie van oordeel is dat nul-immigratie gewoonweg irrealistisch is. Deze mededeling zal een zeer ernstig beraad van alle lidstaten teweegbrengen over hun bestaande immigratiebeleid, hetwelk nauw samenhangt met het beleid inzake werkgelegenheid, het sociaal beleid en het beleid inzake economische ontwikkeling in het algemeen, met name binnen de demografische context van Europa.
<P>De beide mededelingen zijn <B>vooral </B>een platform voor een uitgebreid debat op basis van de conclusies van de Europese Raad van  <B>Tampere </B>hetwelk in het najaar van 2001 moet zijn afgerond.
</UL></UL><P>E) <B>Conclusie</B>
<UL><P><LI>Geen enkele lidstaat kan alleen deze uitdagingen aannemen.
<P><LI>De Commissie heeft een zeer actieve rol gespeeld bij de vaststelling van een alomvattende methodologie door gebruikmaking van de communautaire meerwaarde (brief van Voorzitter Prodi aan de Finse Eerste minister Paavo Lipponen vóór Tampere).
<P><LI>Het scorebord werd geleidelijk uitgewerkt en is een fundamenteel werktuig gebleken waardoor de lidstaten worden geconfronteerd met hun verantwoordelijkheden en waardoor de democratische controle van het Parlement wordt gewaarborgd (doorzichtigheid voor de burgers).
<P><LI>Een reeks concrete initiatieven werd reeds door de Commissie voorgelegd (zie punt D).
<P><LI>De asiel- en immigratieproblematiek moet vooral worden opgelost door gebruikmaking van het gezond verstand en eerbiediging van de humanistische waarden die Europa eigen zijn; en om het eenvoudig doch daarom nog niet simplistisch te zeggen is het volgende nodig:
<P><LI>voor legale immigranten - zoals bedoeld in de conclusies van Tampere - moet de hoop bestaan dat zij op termijn rechten en plichten krijgen die vergelijkbaar zijn met die van de Europese burgers;
<P><LI>voor vluchtelingen en asielzoekers moet een humane en rechtvaardige behandeling worden gegarandeerd;
<P><LI>er wordt naar meer samenwerking met de landen van herkomst gestreefd om samen de kwestie van de migratiestromen op te lossen;
<P><LI>voor illegale immigranten die het slachtoffer zijn van georganiseerde criminaliteit (misbruik van vrouwen, enz.), is een betere bescherming nodig;
<P><LI>misdadigers daarentegen mogen niet de mogelijkheid krijgen om in de Europese Unie onder te duiken.
