<h1>
<a name="Heading4"></a><b>Vám: Budapesti konferencia,
március 9–11</b></h1>
<p><b><i>Március 9–11 között, az Európai
Bizottság és a magyar vámhatóságok
szervezésében Budapesten  a kerül megrendezésre az EU
Vámkódexének modernizációjáról
szóló konferencia. A konferencia alkalmat nyújt arra, hogy az
Európai Parlament képviselői, a különböző
kereskedelmi partnerek, a nemzeti vámhatóságok vám- és
információs szakemberei, valamint az Európai Bizottság
képviselői találkozzanak egymással. A konferencia a
Vámkódex alapos átvizsgálására tett
bizottsági javaslattervezettel kapcsolatosan, a kereskedelmi partnerek
vámhatóságokkal folytatott tevékenységeinek
megkönnyítése érdekében folytatott
konzultáció végső lépése. Az érintett
feleknek a Bizottság által 2004-ben tartott nyilvános
konzultációk keretében már volt lehetőségük
arra, hogy megjegyzéseket fűzzenek a Bizottság tervezetéhez.
A konferencián, különösen pedig a március 10-én
10.35–11.15-ig tartandó sajtókonferencián az
újságírók is részt vehetnek. </i></b></p>
<p>„A Közösségi Vámkódex jövőbeni
modernizálása az elmúlt 20 év legfontosabb politikai
kezdeményezése a vámügyek területén” –
mondta Kovács László, az Európai Bizottság adó-
és vámügyi biztosa. „Valójában kisebb
forradalomnak tekinthető, ahogy a kereskedelmi partnerek a
jövőben a vámhatóságokkal folytatott
tevékenységeiket bonyolítják majd, ezért
elengedhetetlen, hogy az érintettek  véleménye minden
szempontból figyelembevételre kerüljön.”</p>
<p>Kovács László és a magyar pénzügyminiszter,
Draskovics Tibor beszédet mond a konferencián és részt vesz
a március 10-i sajtókonferencián. </p>
<p>A konferencia helyszíne: Hilton Hotel, H-1014 Budapest, Hess András
tér 1-3. A konferencián vagy a sajtótájékoztatón
résztvenni kívánó újságírókat
kérjük, a következő címen jelezzék
részvételüket:, Magyar Vám- és
Pénzügyőrség, Integrációs iroda, fax +36-1-4569506
– Email: <a href="mailto:sajto@mail.vpop.hu">sajto@mail.vpop.hu</a>
március 9-én,15h00 óráig.</p>
<p>A vámunió az európai építmény egyik
pillére és a belső piac központi részét alkotja.
Mivel a jelenlegi Vámkódex a 80-as években készült, az
már nem elégíti ki az üzleti élet és
vámhatóságok igényeit; korszerűtlensége felesleges
adminisztrációs terhet eredményez, elsősorban az
elektronikus környezetben. Ebből kifolyólag a Bizottság 2003
júliusában bejelentette a jelenlegi vámszabályok alapos
átvizsgálására vonatkozó elképzeléseit
(lásd <a
href="/rapid/pressReleasesAction.do?reference=IP/03/1100&format=HTML&aged=1&language=EN&guiLanguage=en">IP/03/1100</a>).
A Bizottság úgy ítéli meg, hogy a vámjogszabályok
egyszerűsítése, a vámeljárások
gördülékenyebbé tétele és a
számítástechnikai rendszerek egységesítése
révén a kereskedelmi partnerek időt és pénzt
takarítanak meg a vámhatóságokkal folytatott üzleti
tevékenységeik során. Ezenkívül a biztonsági
ellenőrzések fejlesztése is hozzájárulna mind az
európai üzleti vállalkozások
versenyképességéhez, mind az Európai Unió
virágzásához és növekedéséhez, amelyek a
lisszaboni stratégia fő célkitűzései. </p>
<p>A Bizottság szándékai szerint az elkövetkező
néhány hónap során beterjesztésre kerülő
javaslat figyelembe fogja venni a konferencián kifejtett
álláspontokat.</p>
<p>A konferencia programját és a kapcsolódó
dokumentációt az alábbi címen érheti el:</p>
<p><a
href="http://ec.europa.eu/taxation_customs/customs/policy_issues/conference_events/index_en.htm#budapest">http://ec.europa.eu/taxation_customs/customs/policy_issues/conference_events/index_en.htm#budapest</a></p>
<p>A Vámkódex modernizálásáról szóló
elképzelésekkel kapcsolatos információkat a
következő címen találhat:</p>
<p><a
href="http://ec.europa.eu/taxation_customs/common/consultations/customs/article_1507_en.htm">http://ec.europa.eu/taxation_customs/common/consultations/customs/article_1507_en.htm</a></p>

