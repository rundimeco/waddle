<H3>
<P><B>La Commissione approva la relazione sulla valutazione del regolamento 1475/95 in materia di distribuzione di autoveicoli e relativo servizio di assistenza alla clientela</B></H3>
<P><I><B>La Commissione europea ha approvato la relazione sulla valutazione del regolamento 1475/95 concernente categorie di accordi per la distribuzione di autoveicoli e relativo servizio di assistenza alla clientela</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>, che stabilisce norme specifiche di concorrenza UE applicabili a questo particolare settore. La relazione contiene un'analisi dettagliata del regime in vigore </B></I><I><B>­ un'esenzione per categoria dalle norme generali, di cui possono avvalersi i costruttori automobilistici quale quadro vincolante per i loro sistemi di distribuzione - senza formulare proposte per il futuro. In particolare la relazione esamina se siano tuttora validi i presupposti su cui si basa il regolamento e se siano stati conseguiti gli obiettivi stabiliti. Le persone interessate a presentare il loro punto di vista sulla relazione sono invitate a farlo entro il 16 gennaio 2001. Nel febbraio 2001 sar</B></I><I><B>à organizzata un'audizione.</B></I>
<P>La conclusione formulata nella relazione indica che l'esenzione per categoria non ha conseguito una parte degli obiettivi fissati dalla Commissione nel 1995 nel rinnovare l'autorizzazione ad utilizzare reti di distribuzione selettiva per la vendita di autoveicoli. È preoccupante constatare che soprattutto i consumatori non traggano da questo sistema di distribuzione la congrua parte dell'utile che dovrebbe derivarne in seguito alla creazione del Mercato Interno.
<P>Entro la fine del 2001 la Commissione intende pubblicare proposte concernenti il nuovo regime di distribuzione di autoveicoli e relativo servizio di assistenza alla clientela, che entrerà in vigore una volta scaduto, il 30 settembre 2002, il regolamento 1475/95. Le proposte terranno conto delle osservazioni ricevute dai terzi interessati e dei pareri espressi nel corso dell'audizione. La nuova normativa sarà adottata dalla Commissione al più tardi entro il 1° semestre 2002.
<P><B>Ulteriori informazioni di base</B>
<P>La relazione sulla valutazione del regolamento 1475/95 deve essere elaborata dalla Commissione entro il 31 dicembre 2000 ai sensi dell'articolo 11, paragrafo 3 del regolamento.
<P>Il metodo utilizzato per la preparazione della relazione è stato il seguente:
<P>nell'agosto/settembre 1999, sono stati inviati 8 diversi questionari<sup><a name="file.tmp_Ref_2"><a href="#file.tmp_Foot_2">(2)</a></a></sup> alle parti interessate: costruttori automobilistici e associazioni di consumatori, concessionari, riparatori indipendenti, rivenditori indipendenti e intermediari, importatori indipendenti, produttori di pezzi di ricambio e alcuni operatori Internet. Complessivamente sono stati inviati 117 questionari e sono pervenute 101 risposte. La relazione si basa su queste risposte, su alcuni studi recenti relativi all'industria automobilistica e alla distribuzione di autoveicoli, sulla relazione semestrale della Commissione in materia di prezzi degli autoveicoli nonché sull'esperienza acquisita dalla Commissione nel trattare le questioni di concorrenza nell'ambito dell'industria automobilistica. 
<P>La relazione e alcune informazioni sull'audizione saranno accessibili su Internet a partire dal 15 novembre 2000 all'indirizzo: <A HREF="http://ec.europa.eu/competition/car_sector/">http://ec.europa.eu/competition/car_sector/</A>
<P>Eventuali osservazioni sulla relazione suddetta dovranno pervenire al seguente indirizzo:
<P>Commissione europea
<P>DG Concorrenza, direzione F
<P>J-70  1/93
<P>rue de la Loi 200
<P>B-1049 Bruxelles/Brussel
<P>o FAX: 0032-2-29.69.800<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>Regolamento della Commissione (CE) n. 1475/95 del 28 giugno 1995, relativo all'applicazione dell'articolo 81, paragrafo 3 del trattato a categorie di accordi per la distribuzione di autoveicoli e il relativo servizio di assistenza alla clientela, GU</I></SUP><SUP><I> L 145, 29.6.1995, pag. 25.</I></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> </B></SUP><SUP><B><A HREF="http://ec.europa.eu/competition/car_sector/">http://ec.europa.eu/competition/car_sector/</A></B></SUP>
