<H3>
<P><B>Dichiarazione del Presidente della Commissione Europea Romano Prodi</B></H3>
<P>A nome della Commissione europea e come privato cittadino vorrei esprimere una condanna forte e decisa dell'attacco terroristico verificatosi ieri a Madrid, nel quale sono state uccise 3 persone e ferite oltre 50. 
<P>Questo attacco, verificatosi in uno Stato membro che si fonda sulla democrazia e sullo stato di diritto, mira a diffondere il terrore nella popolazione spagnola e a fomentare gli scontri.
<P>È spaventoso pensare che l'attacco avrebbe potuto causare molte più vittime e che fra di esse avrebbero potuto esservi anche bambini.
<P>La Commissione desidera inviare un messaggio di cordoglio alle famiglie delle tre vittime e dei feriti. Vogliamo esprimere solidarietà anche a coloro che hanno subito danni alle loro case e ai loro beni. 
<P>Vorrei inoltre ribadire alla popolazione spagnola la solidarietà della Commissione ed il nostro incoraggiamento a non rinunciare ai principi democratici per effetto della minaccia del terrore e del ricatto.
<P>L'Unione europea è probabilmente il migliore esempio di superamento di antichi contrasti grazie alla creazione di istituzioni basate sulla pace e sulla tolleranza, nell'ambito delle quali vengono espressi pareri divergenti e si ricercano soluzioni congiunte.
<P>Vorrei infine ribadire l'impegno della Commissione a utilizzare tutti gli strumenti messi a disposizione dal trattato per promuovere le politiche europee per la lotta contro il terrorismo.
