<H3>
<P><B>Komissio aloittaa perusteellisen tutkimuksen ehdotetusta kaupasta, jolla SCA M</B><B>ölnlycke ostaisi Mets</B><B>ä Tissuen </B></H3>
<P><I><B>Euroopan komissio on p</B></I><I><B>ä</B></I><I><B>ätt</B></I><I><B>änyt aloittaa perusteellisen toisen vaiheen tutkimuksen ehdotetusta kaupasta, jolla SCA M</B></I><I><B>ölnlycke (SCA) ostaisi Mets</B></I><I><B>ä Tissuen. Komission mielest</B></I><I><B>ä ehdotetun toimenpiteen soveltuvuus yhteismarkkinoille her</B></I><I><B>ätt</B></I><I><B>ä</B></I><I><B>ä vakavia ep</B></I><I><B>äilyj</B></I><I><B>ä, koska se johtaisi vahvoihin markkina-asemiin er</B></I><I><B>äill</B></I><I><B>ä pehmopapereiden markkinoilla</B></I><I><B>. </B></I>
<P>SCA Mölnlycke (SCA) on ruotsalaisen Svenska Cellulosa AB:n kokonaan omistama tytäryhtiö. Svenska Cellulosa AB on metsäteollisuus- ja paperiyhtiö, joka on erikoistunut imukykykyisten hygieniatuotteiden, aaltopahvipakkausten ja graafisten paperien valmistukseen. SCA valmistaa ja jakelee erilaisia pehmopaperipohjaisia hygieniatuotteita Euroopan talousalueella. SCA:lla on pehmopaperituotteiden tuotantoa useimmissa Euroopan unionin jäsenvaltioissa sekä Puolassa ja Venäjällä.
<P>Metsä Tissue toimii pehmopaperituotteiden sekä leivin- ja ruoanlaittopapereiden tuotannon alalla. Enemmistön (66 %) yrityksestä omistaa suomalainen metsäteollisuuskonserni Metsä-Serla. Metsä Tissuella on tuotantokapasiteettia Saksassa, Suomessa, Ruotsissa ja Puolassa.
<P>Ehdotettu kauppa päättää Svenska Cellulosan ja Metsä-Serlan välisen kattavan omaisuudenvaihto-operaation, joka muodostuu kolmesta toimenpiteestä. Komissio on hyväksynyt näistä toimenpiteistä ehdollisesti kaksi: Modon siirtymisen Metsä-Serlan omistukseen ja Metsä Serlan aaltopahvitoimintojen siirtymisen SCA Packagingille. Toimenpiteiden tarkoituksena on, että kumpikin yritys vahvistaa asemiaan valituilla ydinalueilla ja vetäytyy muilta markkinoilta.
<P>Pehmopaperituotteet voidaan jakaa eri ryhmiin, joita ovat WC-paperit, talouspyyhkeet, nenä- ja lautasliinat jne. Tuotteita myydään joko vähittäiskauppiaiden kautta (lähinnä yksityisille kuluttajille) taikka hotelleille, kouluille, sairaaloille jne. (ns. Away-From-Home eli AFH-tuotteet).  Osapuolet ja useimmat muut pehmopaperivalmistajat ovat luoneet omat tuotemerkkinsä, mutta myyvät tuotteitaan myös supermarkettien ja muiden suurten kuluttajien omilla merkeillä.  
<P>Ehdotettu kauppa johtaa erittäin suuriin markkinaosuuksiin joillain yksityisille kuluttajille myytävien pehmopaperituotteiden markkinoilla Skandinavian maissa. Myös AFH-tuotteiden alalla markkinaosuudet olisivat Pohjoismaissa erittäin suuret ja muissakin jäsenvaltioissa suuret. Vaikka SCA:lla on vain pieni markkinaosuus Suomessa, se on yritys, joka uskottavimmin rajoittaa Metsä Tissuen ja yhdysvaltalaisen Fort Jamesin muodostaman duopolin kilpailukäyttäytymistä. Viimeksi mainituilla yrityksillä on kummallakin hallussaan noin puolet Suomen pehmopaperimarkkinoista. Ehdotettu toimenpide, jossa Metsä Tissue ja SCA yhdistyisivät, poistaisi SCA:n hillitsevän vaikutuksen. 
<P>Menettelyn kuluessa osapuolet ovat esittäneet sitoumuksia. Näitä on kuitenkin pidetty riittämättöminä, koska niillä ei ole puututtu muihin kuin Ruotsissa, Norjassa ja Tanskassa ilmeneviin ongelmiin. Sitoumuksissa on myös ehdotettu tuotemerkkien jakamista maantieteellisin perustein. Ei kuitenkaan ole varmaa, että ehdotetut korjaustoimenpiteet poistaisivat kilpailuongelmat kyseisissä maissa. 
<P>Komissio on siten päättänyt aloittaa perusteellisen tutkinnan asiassa. Komissiolla on tämän päätöksen jälkeen neljä kuukautta aikaa tehdä asiassa lopullinen päätös.  
