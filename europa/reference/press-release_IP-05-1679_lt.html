<h1>
<a name="Heading4"></a><b>Ekologiški maisto produktai:
</b><b>naujas reglamentas suteiks daugiau aiškumo vartotojams ir
ūkininkams</b></h1>
<p><b><i>Šiandien Europos Komisija priėmė naują reglamento
pasiūlymą dėl ekologiškų maisto produktų, kuriuo
siekiama suteikti daugiau aiškumo vartotojams ir ūkininkams. Naujosios
taisyklės bus paprastesnės ir šiek tiek lankstesnės
regioninių klimato ir sąlygų skirtumų atžvilgiu.
Ekologiškų maisto produktų gamintojai galės rinktis –
naudoti ES ekologinį ženklą arba nenaudoti. Nenaudojantys savo
produktus privalo ženklinti etiketėmis su užrašu
„ekologiškas ES produktas“. Kad būtų galima taip
ženklinti, ekologiški turės būti ne mažiau kaip 95
procentai galutinio produkto. Ženklinti etiketėmis šiuo
užrašu nebus galima produktų, kurių sudėtyje yra
genetiškai modifikuotų organizmų (GMO), išskyrus tuos
produktus, kurių sudėtyje yra ne daugiau kaip 0,9 procento GMO,
patekusių atsitiktinai užteršus.  Bus leidžiama importuoti
ekologiškus produktus, jeigu jie atitinka ES standartus arba
įvežami iš kilmės šalies, teikiančios lygiavertes
ekologiškumo garantijas.</i></b></p>
<p>Už žemės ūkį ir kaimo plėtrą atsakinga ES
komisarė Mariann Fischer Boel sakė: „Dabar vartotojams bus kur
kas lengviau atpažinti ekologiškus produktus ir suprasti, kaip jie
padeda aplinkai ir gyvūnams. Dabartines taisykles pakeis paprastesnės,
skaidresnės taisyklės. Siekiant užtikrinti, kad vartotojai
žinotų, ką perka, o ūkininkai tiksliai žinotų,
kokiomis taisyklėmis vadovautis, bus nustatyti ekologinės gamybos
tikslai ir principai, patikslintos ženklinimo taisyklės ir
reglamentuojamas importas.“ </p>
<p>Naujasis reglamentas atitinka 2004 m. spalio mėn. Tarybos išvadas
dėl 2004 m. birželio mėn. priimto Europos veiksmų plano
dėl ekologiškai švarių maisto produktų ir
ekologinės žemdirbystės (EVP), kuriame pateikta bendra
strateginė ekologinio ūkininkavimo indėlio į bendrą
žemės ūkio politiką vizija. Importo režimui naujosios
taisyklės bus pradėtos taikyti 2007 m. sausio 1 d. Naująjį
reglamentą siūloma pradėti taikyti nuo 2009 m. sausio 1 d. </p>
<p>Naujajame reglamente bus: </p>
<ul>
<li>nustatyti ekologinės gamybos tikslai ir principai, atsižvelgiant
į vietos sąlygas ir vystymosi etapus</li>
<li>užtikrinta, kad šie tikslai ir principai būtų vienodai
taikomi visais <b>ekologinės gyvulininkystės, akvakultūros,
augalininkystės, pašarų gamybos</b> ir <b>ekologiškų
maisto produktų</b> gamybos etapais, </li>
<li>patikslintos <b>GMO</b> taisyklės – nustatytos bendrosios
leistinos GMO ribos, patikslinta, kad produktų, kurių sudėtyje
yra GMO, negalima ženklinti ekologiškų produktų
etiketėmis, o sėkloms gali būti patvirtinami konkretūs
apribojimai,</li>
<li>nustatytas privalomas ženklinimas ekologiniu <b>ES ženklu</b>
arba, jeigu jis nenaudojimas, stilizuota etikete su užrašu
„EKOLOGIŠKAS <b>ES PRODUKTAS</b>“ ir įvesti
ženklinimo ir reklamos teiginių apribojimai, siekiant bendros
ekologinės produkcijos koncepcijos,</li>
<li>sugriežtintas rizikos vertinimas ir pagerinta kontrolės
kokybė, <b>kontrolės sistemą</b> suderinus su oficialia ES maisto
produktų ir pašarų kontrolės sistema, taikoma visiems maisto
produktams ir pašarams,</li>
<li>pagerintas <b>laisvas</b> ekologiškų produktų
<b>judėjimas</b> užtikrinant, kad ES taisyklėmis garantuojami
aukštesni standartai, sustiprintas kontrolės sistemos
nešališkumas, abipusis standartų pripažinimas ir
sumažinta kontrolės įstaigų galimybė leisti taikyti ne
tokias griežtas taisykles,</li>
<li>patobulintos nuolatinės importo taisyklės, pagrįstos galimybe
tiesiogiai gauti visiškai standartus atitinkančius arba
lygiaverčius
