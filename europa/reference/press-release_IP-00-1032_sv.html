<H3>
<P><B>Kommissionen antar ett f</B><B>örslag om miniminormer f</B><B>ör medlemsstaternas f</B><B>örfaranden f</B><B>ör att bevilja eller </B><B>återkalla flyktingstatus</B></H3>
<P><I><B>Europeiska kommissionen har antagit ett f</B></I><I><B>örslag till r</B></I><I><B>ådsdirektiv om miniminormer f</B></I><I><B>ör medlemsstaternas f</B></I><I><B>örfaranden f</B></I><I><B>ör att bevilja eller </B></I><I><B>återkalla flyktingstatus. Syftet med </B></I><I><B>åtg</B></I><I><B>ärden </B></I><I><B>är att inf</B></I><I><B>öra gemensamma minimivillkor inom Europeiska gemenskapen p</B></I><I><B>å kort sikt. D</B></I><I><B>ärf</B></I><I><B>ör inf</B></I><I><B>örs det b</B></I><I><B>åde garantier f</B></I><I><B>ör ett r</B></I><I><B>ättvist f</B></I><I><B>örfarande och mekanismer och redskap f</B></I><I><B>ör ett effektivt f</B></I><I><B>örfarande. F</B></I><I><B>örslaget </B></I><I><B>är som helhet en viktig f</B></I><I><B>örsta </B></I><I><B>åtg</B></I><I><B>ärd ang</B></I><I><B>ående asylf</B></I><I><B>örfarandena i medlemsstaterna (som bygger p</B></I><I><B>å artikel 63.1 d i EG-f</B></I><I><B>ördraget).</B></I>
<P>Detta är den första gemenskapsåtgärden om asylförfaranden. Den består av miniminormer och kräver inte att medlemsstaterna tillämpar enhetliga förfaranden. Medlemsstaterna behåller sina nationella system, under förutsättning att de godtar vissa normer och krav i fråga om behöriga myndigheter och relevanta förfaranden. Exempelvis får medlemsstaterna enligt förslaget välja vilken typ av myndighet som skall ompröva de beslut som fattats i första instans. Det kan vara antingen en domstol eller en administrativ myndighet. Det är en första åtgärd också i den mening att den låter medlemsstaterna bestämma om normerna skall tillämpas på förfaranden för andra typer av skydd för personer som inte befinns vara flyktingar.
<P>Asylförfarandena bör inte vara så långa och utdragna att personer som är i behov av skydd tvingas gå igenom en lång period av osäkerhet innan deras fall avgörs och att personer som inte behöver något skydd men önskar stanna i medlemsstaterna ser en asylansökan som ett sätt att förlänga sin vistelse. Det föreslås därför att ett enkelt och snabbt system för förfarandena i medlemsstaterna skall bestå i ett enda överklagande eller en enda omprövning av beslutet (vilken, som nämnts ovan, kan utföras antingen av en administrativ eller en rättslig myndighet) samt en möjlighet att överklaga beslutet vidare till en "appellationsdomstol".
<P>Enligt förslaget får medlemsstaterna själva bestämma om de vill införa särskilda förfaranden för fall som inte kan tas upp till sakprövning och uppenbart ogrundade fall eller inte, men om de väljer att göra det, bör de följa de gemensamma normerna i direktivförslaget. Enligt sådana förfaranden kan medlemsstaterna bland annat besluta i fall som rör så kallade "säkra tredje länder" och "säkra ursprungsländer". Dessutom kan medlemsstaterna behålla eller införa ett "gränsförfarande" för sådana fall, om de följer normerna i förslaget. Denna typ av förfarande finns redan i flera medlemsstater. Det är ett förfarande där sökande vägras inresa på territoriet eftersom deras fall inte uppfyller villkoren för att beaktas.
<P>För att hjälpa medlemsstaterna att snabbt behandla asylansökningar och erkänna sökande som är i behov av skydd enligt Genèvekonventionen, föreskrivs det att medlemsstaterna kan använda sådana särskilda förfaranden för att avvisa ansökningar eller ogilla uppenbart ogrundade ansökningar. Gemensamma normer för dessa förfaranden bör också bidra till att minska risken för att asylsökande flyttar mellan medlemsstaterna.
<P>För att de som behöver skydd enligt Genèvekonventionen skall kunna identifieras på riktiga grunder, föreslås att det införs minimigarantier för förfarandena. Således införs i medlemsstaternas nationella system en gemensam nivå av processuell rättvisa, som också kan hjälpa till att hindra att asylsökande flyttar mellan medlemsstaterna. De föreslagna garantierna innebär bland annat rätten till en personlig intervju, möjligheten att meddela sig med organisationer eller personer som ger juridiskt bistånd och rätten att överklaga beslut. 
<P>Slutligen införs genom förslaget särskilda förfarandegarantier för personer med särskilda behov, t.ex. underåriga utan medföljande vuxen. En sådan garanti är att en förmyndare eller ett biträde skall utses för att bistå och företräda dem vid prövningen av ansökan.
<P><B>Bakgrundsinformation </B>
<P>Detta förslag är den första åtgärden mot ett gemensamt europeiskt asylsystem som kommissionen lägger fram. Vid Europeiska rådet i Tammerfors i oktober 1999 enades medlemsstaterna om att på kort sikt införa ett gemensamt europeiskt asylsystem, som skulle omfatta "ett tydligt och praktiskt genomförbart sätt att fastställa vilken stat som är ansvarig för prövning av en asylansökan, gemensamma normer för ett rättvist och effektivt asylförfarande, gemensamma minimivillkor för mottagande av asylsökande samt tillnärmning av reglerna för erkännande och innebörd av flyktingstatus. Det bör också kompletteras med åtgärder för andra former av skydd som erbjuder en lämplig status för den som behöver ett sådant skydd". Förslag eller åtgärder angående sådana normer kommer att läggas fram före september 2001.
<P>Förslaget bygger på diskussioner i rådet och Europaparlamentet till följd av kommissionens arbetsdokument "Gemensamma normer för asylförfaranden"<I> </I>från mars 1999. Europaparlamentet antog en resolution om dokumentet i juni 2000. Medlemsstater och relevanta organisationer, bl.a. FN:s flyktingkommissariat, har lämnat skriftliga synpunkter på dokumentet. 
<P>I ett meddelande om asylförfaranden kommer det att anges vilka åtgärder som härnäst kommer att vidtas med avseende på asylförfaranden i syfte att skapa en gemensam asylpolitik för gemenskapen på lång sikt. Europeiska rådet i Tammerfors uppmanade kommissionen att utarbeta ett sådant meddelande, och det kommer att läggas fram i slutet av året.
