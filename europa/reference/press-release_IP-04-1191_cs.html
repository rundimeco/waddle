Evropská unie dnes kvůli údajným dotacím ve
prospěch společnosti Boeing požádala o možnost
konzultace Spojených států v rámci Světové
obchodní organizace (WTO). EU je přesvědčená, že
tyto dotace jsou závažným porušením Dohody o  WTO
o dotacích a vyrovnávacích opatřeních. USA
odstartovaly kauzu týkající se evropské podpory
společnosti Airbus dnes.Pascal Lamy, komisař EU pro obchod,
uvedl : „Krok USA v rámci  WTO ohledně
evropské podpory společnosti Airbus je zřejmým pokusem
o odvrácení pozornosti od obtížné situace, kterou
si však společnost Boeing způsobila sama. Je to
i důkazem toho, že USA se nikdy vážně
nesnažily o změnu v rámci stávající
dvoustranné dohody 92 EU-US, kterou USA neustále porušovaly.
Pokud USA zvolily tuto cestu, my tuto výzvu přijímáme.
I proto, že je nejvyšší čas ukončit
rozsáhlé protiprávní dotace společnosti Boeing,
které poškozují společnost Airbus, zejména dotace pro
nový program 7E7 Boeingu. Litujeme však, že se USA vydaly cestou
tohoto sporu, který může destabilizovat trh a investice,
včetně projektu Boeingu 7E7.  Lidé pracující
v leteckém průmyslu se mohou spolehnout na Evropskou komisi,
že bude hájit jejich zájmy.“
Vláda USA dotovala společnost Boeing po mnoho let,
převážně prostřednictvím NASA, ministerstva
obrany, ministerstva obchodu a dalších vládních
agentur, které hradily náklady na výzkum a vývoj.  Od
roku 1992 obdržela společnost Boeing v dotacích od
americké vlády přibližně 23 miliard USD. Vláda USA
navíc dále podporuje společnost Boeing dotacemi na podporu
vývozu v hodnotě přibližně 200 miliónů
USD ročně, a to na základě zákona
o vyloučení příjmů nabytých mimo
území USA (Extraterritorial Income Exclusion Act, který nahradil
tzv. právní předpisy „FSC“ – Foreign Sales
Corporations – právní předpisy týkající se
tržeb, které společnosti získaly
v zahraničí), i přes rozhodnutí WTO, která tyto
dotace výslovně označila za nezákonné.
Nejnovějším a nejhrubším porušením
jsou vydatné dotace v hodnotě přibližně 3,2
miliardy USD, které mají mimo jiné podobu daňových
slev, výjimek a podpory infrastuktury při vývoji
a výrobě nového letadla snů společnost Boeing tzv.
7E7“, známého pod označením „Dreamliner“ .
Důkazy, které Evropská komise během let
nashromáždila, jasně ukazují, že výše
uvedené dotace porušují Dohodu o WTO o dotacích
a vyrovnávacích opatřeních.
Porušují také Dohodu 1992 EU-US o obchodu
týkající se velkých dopravních letadel, která 
přesně stanoví formu a úroveň vládní podpory,
kterou USA můžou poskytovat společnosti Boeing a EU
společnosti Airbus.
Spojené státy se i přes opakované žádosti
Komise odmítají již více než dva roky
účastnit dvoustranných jednání stanovených dohodou
z roku 1992. Přesto Komise souhlasila s žádostí,
kterou USA podaly teprve před několika týdny, a kterou by se
znovu projednala otázka možné revize dohody z roku 1992, tak
aby zahrnovala všechny formy dotací, včetně těch,
které využívají Spojené státy, jež by tak
jakékoli dotace pro Boeing 7E7 poskytovaly v souladu s touto
dohodou.
Během těchto jednání (naposledy se konalo
konstruktivní setkání dne 16. září) však
nakonec Spojené státy požádaly WTO, aby projednala
případ evropské podpory společnosti Airbus.  Z toho
vyplývá, že žádost Spojených států
o nové sjednání dohody z roku 1992 nebyla nikdy
míněna vážně.
Postupy při konzultacích a řešení sporů
v rámci Světové obchodní organizace (WTO)
Prvním krokem k řešení sporu v rámci WTO
je podání žádosti o konzultaci ze strany člena,
který podal stížnost. Odpůrce má 10 dnů na
odpověď a konzultace musí začít nejpozději do
30 dnů (pokud se zúčastněné strany nedohodnou jinak).
Cílem konzultace je dosáhnout pozitivního řešení
daného případu.
Pokud se do 60 dnů od přijetí žádosti o konzultaci
spor nepodaří touto konzultací vyřešit,
stěžovatel může požádat orgán pro
řešení sporů (Dispute Settlement Body – DSB), aby
ustanovil rozhodčí výbor (stěžovatel však
může požádat o zřízení výboru
již během lhůty 60 dnů, pokud jsou obě
zúčastněné strany přesvědčené, že
konzultace nepovedou k vyřešení sporu).
Jakmile jsou jmenováni členové výboru,
stěžovatel má obvykle 3 až 6 týdnů
k učinění písemného podání
a odpůrce má další 2 až 3 týdny na
odpověď.  Poté následují dvě ústní
slyšení a druhé písemné podání. Tento
postup řešení sporu ve výboru trvá většinou
12 měsíců.  Může být následován
odvoláním, které by nemělo trvat více než 90
dnů.
Další informace:
http://ec.europa.eu/trade/issues/sectoral/industry/aircraft/index_en.htm
http://ec.europa.eu/trade/issues/respectrules/dispute/index_en.htm
