<H3>
<P><B>Kommissionen inv</B><B>änder mot alliansen mellan Austrian Airlines och Lufthansa / SAS</B></H3>
<P><I><B>Europeiska kommissionen har meddelat Austrian Airlines (AuA) och Star Alliance, d</B></I><I><B>är Lufthansa och SAS ing</B></I><I><B>år, att den har allvarliga inv</B></I><I><B>ändningar mot deras nyss ing</B></I><I><B>ångna samarbetsavtal. Som det nu ser ut skulle avtalet upph</B></I><I><B>äva konkurrensen p</B></I><I><B>å en l</B></I><I><B>ång rad flyglinjer mellan </B></I><I><B>Österrike och Tyskland, och det finns risk f</B></I><I><B>ör att detsamma kan g</B></I><I><B>älla linjerna mellan </B></I><I><B>Österrike och Norden.</B></I>
<P>I december 1999 anmälde dels AuA och Lufthansa, dels AuA och SAS två samarbetsavtal till kommissionen och begärde undantag från EG:s konkurrensregler. Ur AuA:s synpunkt är samarbetsavtalets syfte att gå in i Star Alliance. Parterna har för avsikt att bygga upp en långsiktig allians genom att skapa ett gemensamt lufttrafiksystem i form av en tät samordning av marknadsföring, försäljning och operativ verksamhet. 
<P>Samarbetet inom detta nätverk gäller passagerartransport, underhåll, flygplatsanläggningar och marktjänster. Parterna har avtalat att samordna sina priser och flygscheman för alla rutter över hela världen. I samarbetsavtalet ingår också ömsesidigt utnyttjande av stamkundsprogram, gemensamma koder, koordinering av servicenivåer och gemensamma datasystem. För trafiken mellan Österrike och Tyskland skall integrationen gå ett steg längre genom att ett samriskföretag byggs upp. AuA och SAS kommer också att sätta upp ett gemensamt trafiksystem för lufttrafiken mellan Österrike och Norden. I båda fallen ämnar företagen dela vinster och förluster.
<P>Den 11 juli 2000 offentliggjorde kommissionen en sammanfattning av de båda avtalen i EGT. Det gav upphov till åtskilliga synpunkter från konkurrenter, kunder och resebyråer.
<P>Kommissionen har tillställt flygbolagen skrivelser där den uttrycker allvarliga betänkligheter och framhåller att den idag inte kan bevilja undantag enligt EG:s konkurrensregler. På nästan alla 33 direkta flyglinjer mellan Österrike och Tyskland har AuA och Lufthansa hundra procent av passagerartrafiken. Det finns bara en begränsad konkurrens från andra transportsätt som landsväg och järnväg. Och trots att flygtrafikmarknaden i EU har avreglerats finns det flera faktorer som hindrar andra företag att komma in på marknaden, som bristen på ankomst- och avgångstider vid de stora flygplatserna, parternas höga turtäthet och de gemensamma stamkundsprogrammen. Samma slag av argument gäller också för marknaden för luftfart mellan Österrike och de nordiska länderna.
<P>Detta är det första formella steget i kommissionens undersökning. Den kan leda till ett beslut om förbud, om inte företagen vidtar åtgärder med anledning av kommissionens invändning att varken affärs- eller fritidsresande längre kommer att kunna välja mellan olika flygbolag på dessa rutter. En sådan monopolställning kommer troligen att leda till högre priser för flygningar mellan Österrike och dels Tyskland, dels de nordiska länderna. Parterna måste nu lägga fram förslag till kommissionen på hur dessa problem bäst skall lösas. 
