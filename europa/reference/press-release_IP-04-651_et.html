<h1>
<a name="Heading4"></a><b>CIVITAS toetab 17 keskkonnasõbralikku
linnatransporti käsitlevat projekti, milles osalevad kuus linna uutest
liikmesriikidest</b></h1>
<p><b><i>Eesti, Ungari, Poola, Rumeenia ja Sloveenia kuus linna võtavad osa
17 projektist, mis valiti välja 50 miljoni eurose CIVITAS programmi jaoks,
mille eesmärk on edendada keskkonnasõbralikku linnatransporti.
Komisjon avaldas uutes liikmesriikides asuva kuue katselinna nimed (Debrecen,
Krakov, Ljubljana, Ploiesti, Suceava ja Tallinn), millele lisanduvad 11 linna
ELi 15 vanast liikmesriigist (Burgos, Genova, La Rochelle, Malmö, Norwich,
Odense, Potenza, Preston, Stuttgart, Toulouse ja Veneetsia). „Erilist
muljet avaldavad meile just uute liikmete projektide kvaliteet.</i> Uute
liikmesriikide linnades suureneb kiiresti autoomanike arv ja väheneb
ühiskondliku transpordi kasutamine. <i>Soovin julgustada kohalikke
võime nende püüdlustel arendada ja proovile panna uusi
üleminekustrateegiaid, mille eesmärk on säilitada
ühiskondliku transpordi kasutamise, jalgsi käimise ja jalgrattaga
sõitmise tähtis osa,“ ütles energeetika ja transpordi eest
vastutav Euroopa Komisjoni asepresident Loyola de Palacio.</i></b></p>
<p>17 uut linna ühinevad olemasoleva 19 CIVITASe
linnast<sup><b><a name="fnB1" href="#fn1">[1]</a></b></sup> koosneva grupiga, et
uute tehnoloogiate, uuenduslike planeerimismeetmete, tõhusama
energiakasutuse ja alternatiivkütuste abil liiklusummikute ja saastamise
vastu võidelda. Eesmärgiks on linnades eraautode kasutamise asemel
edendada teiste huvipakkuvate võimaluste arendamist. </p>
<p>CIVITASe algatus on kooskõlas Euroopa Komisjoni kavaga vahetada 2020.
aastaks välja 20% maanteetranspordis kasutatavast diislikütusest ja
bensiinist.  Uutel CIVITASe linnadel on kindel kavatsus kasutada
biokütuseid ja maagaasi nii era- kui ka ühiskondlikus transpordis.
Teised kasutusele võetavad meetmed, mis kuuluvad ühtse
lähenemisviisi alla, on:</p>
<ul>
<li>uued reisijate teavitamise ja transpordi juhtimissüsteemid;</li>
<li>linnakeskustes ainult keskkonnasõbralikele sõidukitele
mõeldud  nn. keskkonnasõbralike alade loomine;</li>
<li>uuenduslikud ühiskondliku transpordi edendamis- ja  rahva teadlikkuse
tõstmise kampaaniad;</li>
<li>keskkonnanäitajatel põhinevad paindlikud parkimistasude
süsteemid.</li></ul><p><a name="_Hlt70930594"></a>CIVITASe algatuse
üheks tähtsaks osaks on CIVITASe foorum, millele pandi alus 2002.
aasta oktoobris. Foorum, milles osalevad 72 Euroopa linna, annab ekpertidele ja
poliitikutele võimaluse vahetada teavet heade tavade kohta, ideid ja
kogemusi. CIVITASe algatusega toetab Euroopa Komisjon ambitsioonikaid ja
ulatuslikke projekte, milles energeetika ja transport on omavahel terviklikult
ühendatud. Komisjon rahastab projekte 35% ulatuses. </p>
<p>Lisainfot CIVITASe algatuse kohta leiate CIVITASE saidilt: </p>
<p><a
href="http://www.civitas-initiative.org/civitas/home.cfm">http://www.civitas-initiative.org/civitas/home.cfm</a>
</p>
<hr><p><sup><b><a name="fn1" href="#fnB1">[1]</a></b></sup> 	Ǻlborg, Barcelona,
Berliin, Bremen, Bristol, Bukarest, Cork, Gdynia, Göteborg, Graz, Kaunas,
Lille, Nantes, Pécs, Praha, Rooma, Rotterdam, Stockholm ja Winchester.</p>
<p></p>


