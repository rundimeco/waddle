<h1>
<a name="Heading4"></a><b>O mai bună protecţie
împotriva soarelui </b><b>în urma acţiunii întreprinse de
Comisia Europeană</b></h1>
<h2>
<a name="Heading7"></a><b><i>Consumatorii vor beneficia de un nou sistem de
etichetare mai clar a produselor de protecţie solară care va fi
introdus vara aceas</i></b><b><i>ta. Noile etichete – inclusiv noul logo
UV-A sau noul semn distinctiv pe produse şi interzicerea termenilor care
induc în eroare, cum ar fi „ecran solar total” sau
„protecţie totală” – reprezintă răspunsul
la Recomandarea Comisiei privind produsele de protecţie solară
adoptată în septembrie 2006. Comisia, în cadrul unei campanii de
informare organizate în colaborare cu statele membre, explică noul
sistem de etichetare a produselor de protecţie solară şi
încearcă să atragă atenţia asupra faptului că
există mai multe motive pentru care produsele de protecţie solară
ar trebui să reprezinte doar una dintre măsurile necesare de
protecţie împotriva radiaţiilor UV ale soarelui. Sistemul de
etichetare îmbunătăţit va fi introdus şi va fi aplicat
pe 20% dintre produsele de protecţie solară vara aceasta.</i></b></h2>
<p>Comisarul pentru protecţia consumatorilor Meglena Kuneva a afirmat:
„Consumatorii au nevoie de informaţii clare şi corecte privind
produsele de protecţie solară, astfel încât aceştia
să poată să aleagă pe baza acestor informaţii. Trebuie
să subliniem mesajul important că produsele de protecţie
solară reprezintă doar una dintre măsurile necesare pentru o
protecţie eficientă împotriva soarelui.” Comisarul pentru
sănătate Markos Kyprianou a afirmat: „Dacă sunt aplicate
corespunzător, produsele de protecţie solară pot ajuta la
protejarea împotriva cancerului de piele, însă numai acestea nu
sunt suficiente.<b><i> </i></b>Alte metode de precauţie importante includ
evitarea perioadelor lungi de expunere la soare, statul la umbră la orele
de vârf şi protejarea cu o pălărie şi ochelari de
soare.”</p>
<p><b>Sistemul de etichetare îmbunătăţit</b></p>
<p>Ca urmare a Recomandării Comisiei din septembrie 2006 privind
eficacitatea şi indicaţiile de pe produsele de protecţie
solară, campania Comisiei prezintă îmbunătăţirile
viitoare ale sistemului de etichetare a produselor de protecţie
solară. Conform recomandării:</p>
<ul>
<li>Nu ar mai trebui folosite indicaţii <b>precum „ecran solar
total” sau „protecţie 100%”</b>. În ciuda unor
indicaţii precum „ecran solar total” şi
„protecţie totală”, niciun produs de protecţie
solară nu poate asigura o protecţie deplină împotriva
radiaţiilor UV. </li>
<li>Ar trebui folosiţi <b>termeni standardizaţi</b> (protecţie
„scăzută”, „medie”,
„ridicată” şi „foarte ridicată”)
alături de tradiţionalul SPF (indicator al factorului de
protecţie solară) pentru a înlesni orientarea la alegerea
produsului de protecţie solară corespunzător. </li>
<li>Un <b>sistem de</b> <b>etichetare </b>mai bun privind<b> protecţia
împotriva UV-A:</b> în timp ce radiaţiile UV-B cauzează
„arsuri solare”, radiaţiile UV-A cauzează
îmbătrânirea prematură a pielii şi dereglări ale
sistemului imunitar uman. Ambele tipuri de radiaţii cresc riscul
apariţiei cancerului de piele. </li>
<li>Aşa-numitul „factor de protecţie solară (SPF)” se
referă numai la nivelul echivalent de arsură (radiaţie UV-B), dar
nu şi la efectele similare ale radiaţiei UV-A. Produsele de
protecţie solară care asigură protecţie numai împotriva
radiaţiilor UV-B pot da<i> </i>un sentiment fals de siguranţă,
întrucât acestea permit radiaţiilor periculoase UV-A să
ajungă la piele.  În prezent, industria începe să aplice pe
etichetele produselor un <b>semn distinctiv standardizat UV-A</b>, care
indică protecţia minimă cuantificată împotriva
radiaţiilor UV-A, aceasta crescând în acelaşi timp cu
creşterea factorului de protecţie solară şi se bazează
pe o metodă de testare standardizată. </li>
<li><b>UVA</b></li></ul><p><br><br><br><br><br><br><br><br><b>Date referitoare
la<i> </i>industria de produse de protecţie solară:</b></p>
<ul>
<li>Treptat, industria de cosmetice va introduce metoda standardizată de
indicare a nivelului de protecţie împotriva UVA printr-un nou logo,
astfel cum este stabilit într-o recomandare recentă a Comisiei
Europene. Acest lucru se va definitiva până în vara anului 2008,
întrucât etichetele pentru anul 2007 au fost deja tipărite.
Aceasta nu înseamnă că alte produse nu asigură niveluri
echivalente de protecţie împotriva UVA. Pentru moment se
recomandă citirea etichetei în întregime.</li></ul><p><b>Ce
trebuie să ştie consumatorii vara aceasta? </b></p>
<p>Sistemul de etichetare îmbunătăţit va începe să
fie „vizibil” pe piaţă în vara anului 2007. În
acelaşi timp, consumatorii sunt sfătuiţi să
<b>folosească produsele de protecţie solară doar ca una dintre
numeroasele măsuri de protecţie împotriva soarelui.</b> Alte
măsuri:</p>
<ul>
<li>evitaţi expunerea excesivă la soare la orele de vârf, de
obicei între 11.00 şi 15.00; </li>
<li>în măsura în care acest lucru nu este posibil,
<b>acoperiţi-vă</b>; <b>pălăriile şi ochelarii de
soare</b> vă pot oferi protecţie suplimentară;</li>
<li>evitaţi expunerea directă la soare a bebeluşilor şi
copiilor mici;</li>
<li>folosiţi produse de protecţie solară care protejează
<b>împotriva radiaţiilor UVB şi a celor UVA</b>;</li>
<li>aplicaţi <b>cantităţi suficiente de produse de protecţie
solară</b>. <b>Aplicarea corectă a produsului </b>este la fel de
importantă ca şi alegerea produsului. Pentru a atinge nivelul de
protecţie indicat de „factorul de protecţie solară”,
trebuie aplicată o cantitate de 2mg/cm². Aceasta reprezintă
aproximativ 36 de grame (6 linguriţe pline) de cremă de protecţie
solară pentru un corp de adult. În prezent, consumatorii folosesc de
obicei numai aproximativ o jumătate din această cantitate.
Această cantitate trebuie <b>aplicată din nou</b> după înot
sau după ştergerea cu prosopul pentru a menţine protecţia. A
se vedea pictogramele care vor fi utilizate pentru a evidenţia aceste
şi alte aspecte şi date esenţiale din nota însoţitoare
cu privire la expunerea la soare.  <a
href="http://ec.europa.eu/health-eu/news/sun_uv_en.htm">Site-ul internet al
Comisiei pentru consumatori</a></li></ul><p>-	[ Figures and graphics available
in PDF and WORD PROCESSED ]<a
href="http://ec.europa.eu/health-eu/images/informative/eu_uv_a_s.jpg">[Image]</a>[
Figures and graphics available in PDF and WORD PROCESSED ]<a
href="http://ec.europa.eu/health-eu/images/informative/eu_uv_c_s.jpg">
