<h1>
<a name="Heading4"></a><b>EUROPA veebisait nüüd 20
keeles</b><br><a name="Heading5"></a><b></b><b><i>Komisjoni president
Romano Prodi ja kümme uut volinikukandidaati avasid täna esimesed
Euroopa Liitu käsitlevad veebilehed uute liikmesriikide keeltes. Laienenud
komisjoni täiskoosseisu esimese mitteametliku kohtumise lõpus
rõhutas president Prodi iga Euroopa Liidu kodaniku õigust saada liidu
tähtsamate otsuste kohta teavet oma emakeeles. President ütles:
„Euroopa Liit vajab oma kodanike toetust ning et seda ära teenida,
peab ta austama nende kultuurilist eripära ja mitmekesisust. ELi kodanike
võimalus suhelda Euroopa institutsioonidega oma emakeeles on üks
peamisi eeltingimusi demokraatliku Euroopa rajamisel.“</i></b></h1>
<p>Euroopa Liidu veebisaidil EUROPA avaldati täna esimesed leheküljed
ELi alast teavet uute liikmesriikide keeltes.</p>
<p>Lehekülgi esitleti spetsiaalsel pressiüritusel, mille hr Prodi
korraldas käesoleva aasta 1. mail EL-iga ühinevatest uutest
liikmesriikidest pärit volinikukandidaatide esimese Brüsseli-visiidi
puhul.</p>
<p>Liituvate riikide kodanikud saavad nüüd põhilist teavet ELi
eesmärkide, ajaloo, tegevuse ja institutsioonide kohta kõikides uutes
ametlikes keeltes. Tutvuda saab ka ELi otsustamismenetluste ja ametlike
dokumentidega. Euroopa Liidu õigusaktid, mis on EUROPA veebisaidil praegu
11 ametlikus keeles, on parajasti tõlkimisel ja lisatakse niipea, kui nad
valmivad. Muud üldist teavet sisaldavad leheküljed tehakse uutes
keeltes kättesaadavaks 2004. aasta mais ja juunis. Sama infot on
võimalik saada ka tavapärasel trükitud kujul. </p>
<p>Koos EUROPA veebisaidi avaldamisega üheksas uues keeles avati ka eraldi
veebileht, mis tutvustab kümne tulevase liikmesriigi
volinikukandidaate.</p>
<p><a href="/">http://europa.eu/</a> </p>
<p><a
href="http://ec.europa.eu/commissioners/10comm_en.htm">http://ec.europa.eu/commissioners/10comm_en.htm</a>
</p>
<p><a
href="http://ec.europa.eu/mediatheque/photo/commprodi/newcomm/newcomm1_en.htm">http://ec.europa.eu/mediatheque/photo/commprodi/newcomm/newcomm1_en.htm</a></p>
<p><a
href="http://158.169.50.108/Archive/surestream/tencountries.rm">http://158.169.50.108/Archive/surestream/tencountries.rm</a>
</p>

