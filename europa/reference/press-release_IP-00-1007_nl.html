<H3>
<P><B>In het wild levende vogelsoorten en natuurlijke habitats: de Commissie pakt een aantal onvolkomenheden aan in de wetgeving van Belgi</B><B>ë, Zweden, Portugal en Luxemburg</B></H3>
<P><I><B>De Europese Commissie heeft verdere juridische stappen ondernomen tegen Belgi</B></I><I><B>ë, Zweden, Portugal en Luxemburg vanwege een aantal onvolkomenheden van de nationale wetten waarin deze lidstaten de richtlijn inzake het behoud van de vogelstand en de richtlijn inzake de instandhouding van de natuurlijke habitats hebben omgezet. Wat de Vogelrichtlijn betreft, heeft de Commissie besloten Zweden voor het Hof van Justitie te dagen en twee met redenen omklede adviezen (tweede waarschuwing) aan Belgi</B></I><I><B>ë te versturen. In het geval van de Habitatrichtlijn heeft de Commissie besloten Belgi</B></I><I><B>ë en Luxemburg voor het Hof van Justitie te dagen en een met redenen omkleed advies aan Zweden te doen toekomen. Voorts heeft de Commissie besloten Portugal een met redenen omkleed advies toe te zenden waarin de onvolkomenheden in de Portugese wetgeving op het gebied van beide richtlijnen aan de orde worden gesteld.</B></I>
<P>In haar commentaar op de besluiten verklaarde milieucommissaris Margot Wallström: "Een correcte nationale wetgeving is van levensbelang voor de tenuitvoerlegging van deze beide belangrijke richtlijnen inzake natuurbehoud. Ik verzoek de betrokken lidstaten met klem al het mogelijke te doen om hun nationale wetgeving in overeenstemming te brengen met de eisen van de richtlijnen."
<P>De Vogelrichtlijn (Richtlijn 79/409/EEG van de Raad inzake het behoud van de vogelstand) is het oudste stuk wetgeving van de Gemeenschap inzake natuurbehoud; zij voorziet in een uitgebreid programma voor de bescherming van de in het wild levende vogelsoorten in de Gemeenschap. Het beschermingsprogramma in het kader van de Vogelrichtlijn omvat een aantal afzonderlijke componenten die niettemin met elkaar in verband staan. Eén ervan is behoud van de habitats, met name door middel van speciale beschermingszones (SBZ). Een tweede omvat een reeks bepalingen die het berokkenen van directe schade aan vogels (bijvoorbeeld het opzettelijk vernielen van nesten en eieren) en daarmee verband houdende activiteiten zoals de handel in levende of dode vogels verbieden. Een derde omvat regels met betrekking tot de jacht, waardoor de soorten welke mogen worden bejaagd, de periodes gedurende welke zij mogen worden bejaagd en de methodes die daarbij mogen worden gebruikt, worden beperkt. Wat de tweede en derde component betreft, kunnen er afwijkingen worden toegestaan, doch daarbij dient aan strikte voorwaarden te worden voldaan<sup><a name="file.tmp_Ref_1"><a href="#file.tmp_Foot_1">(1)</a></a></sup>. 
<P>Met de Habitatrichtlijn (Richtlijn 92/43/EEG van de Raad inzake de instandhouding van de natuurlijke habitats en de wilde flora en fauna) wordt een soortgelijk beschermingsprogramma in het leven geroepen, dit keer uitgebreid tot een hele reeks dieren en planten alsmede een aantal habitattypes. 
<P>De bedoeling hiervan is dat er een netwerk van beschermde zones in het leven wordt geroepen, beter bekend als Natura 2000, dat ook de SBZ in het kader van de Vogelrichtlijn omvat. Met de Habitatrichtlijn worden ook sommige bepalingen van de Vogelrichtlijn inzake de instandhouding van habitats gewijzigd.
<P>Wat deze laatste richtlijn betreft, werd de beslissing om bij het Hof van Justitie een vordering tegen <B>Zweden</B> in te stellen,<B> </B>ingegeven door een aantal duidelijke tekortkomingen van de Zweedse wetgeving, niettegenstaande de vooruitgang die in 1999 werd geboekt. Met name zijn de waarborgen die door Zweden gegeven worden inzake de instandhouding van de habitats, onvoldoende: de Zweedse wetgeving biedt geen garantie dat alle plannen en projecten die speciale beschermingszones aanzienlijk zouden kunnen aantasten, aan een evaluatie zullen worden onderworpen.
<P>Zweden heeft wetgevingsvoorstellen voorgelegd om deze onvolkomenheden te verhelpen, doch het is de bedoeling dat deze wetgeving pas vanaf 2001 wordt toegepast, hetgeen de Commissie als onbevredigend beschouwt.
<P>Eén van de met redenen omklede adviezen die aan <B>Belgi</B><B>ë </B>zijn verzonden, heeft betrekking op het feit dat dit land heeft nagelaten om in Wallonië de volledige reeks in de richtlijn opgenomen verbodsbepalingen ten uitvoer te leggen. Het andere met redenen omkleed advies tegen België heeft betrekking op het feit dat de Belgische wetgeving niet garandeert dat in die gevallen waar speciale beschermingszones in het kader van de richtlijn zijn aangewezen, alle noodzakelijke beschermingsmaatregelen zullen worden toegepast.
<P>Wat de Habitatrichtlijn betreft, houden de besluiten om <B>Belgi</B><B>ë </B>en <B>Luxemburg </B>voor het Hof van Justitie te dagen en <B>Zweden</B> een met redenen omkleed advies te doen toekomen, verband met het feit dat de nationale wetgeving die door deze lidstaten aan de Commissie is toegezonden, ernstige tekortkomingen vertoont. Deze hebben onder meer betrekking op garanties voor de instandhouding van habitats alsmede op verbodsbepalingen en afwijkingen. In het met redenen omkleed advies aan Zweden gaat het om soortgelijke tekortkomingen als in het geval van de Vogelrichtlijn; met name voorziet de wetgeving niet in een adequate regeling met betrekking tot plannen en projecten die een in het kader van de richtlijn ingesteld "Natura 2000"-gebied in aanzienlijke mate zouden kunnen schaden.
<P>Het besluit om een met redenen omkleed advies aan <B>Portugal</B> te sturen, heeft te maken met een aantal zeer zwakke punten bij de omzetting van beide richtlijnen, met name wat betreft de garanties voor de instandhouding van de habitats. Evenals in het geval van Zweden geeft de Portugese wetgeving niet de garantie dat alle plannen en projecten die "Natura 2000"-gebieden in aanzienlijke mate zouden kunnen aantasten, op een adequate manier zullen worden geëvalueerd.
<P>De besluiten van de Commissie tonen aan dat zij vastbesloten is, ervoor te zorgen dat de maatregelen die de bescherming van de flora en fauna en de natuurlijke habitats in Europa moeten garanderen, overal in de Gemeenschap daadwerkelijk worden toegepast.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> Artikel 9.</B></SUP>
