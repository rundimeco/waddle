<h1>
<a name="Heading4"></a><b>ГАЛИЛЕО:</b><b>
Комисията
предлага
конкретни
мерки за
гарантиране
бъдещето на
програмата</b></h1>
<h2>
<a name="Heading7"></a><b><i>Днес
Европейската
комисия прие
съобщение,
целящо да
гарантира
продължаването
на
европейските
програми за
сателитна
радионавигация
(EGNOS и ГАЛИЛЕО),
както и
изменено
предложение
на регламент
относно
финансирането
на
програмите.</i></b><b><i>
Това
предложение
предвижда
цялостно
финансиране
на фазата на
разгръщане
на Галилео от
бюджета на
Общността, за
да се
гарантира
продължаването
на проекта.</i></b></h2>
<p>Г-н Баро,
заместник-председател
на Комисията,
заяви:
„Продължавам
да съм убеден,
че Европа се
нуждае от
Галилео. Днес
поставих на
масата
всички
елементи,
които ще
позволят на
Европейския
парламент и
на
министрите
да вземат
необходимите
решения за
програмата и
за
финансирането
ѝ преди края
на
годината.“</p>
<p>Неуспехът
на
преговорите
за договор за
концесия за
разгръщането
и
експлоатацията
на Галилео и
възникналите
впоследствие
въпроси
относно
схемата на
програмата
налагат
въвеждането
на изменения
в
първоначалното
предложение
за регламент
на Комисията
относно
финансирането
на
европейските
програми за
сателитна
радионавигация.
Предложеният
регламент
предвижда
цялостно
финансиране
на фазата на
разгръщане
на Галилео от
Европейската
общност.
Размерът на
необходимите
бюджетни
средства за
финансирането
на EGNOS и Галилео
е определен
на 3,4 милиарда
еуро за
периода от 1
януари 2007 г. до 31
декември 2013 г.
Предложението
цели също
така
подобряването
на
публичното
управление
на
програмите.</p>
<p>Съобщението
на Комисията,
към което е
приложен
подробен
работен
документ, е
отговорът на
поставените
от Съвета и
Европейския
парламент
въпроси. В
него са
представени
основните
елементи на
програмите
Галилео и Egnos и
са
разгледани,
наред с други
въпроси,
разходите за
инфраструктури,
рисковете,
свързани с
реализацията
на
програмите и
тяхното
управление,
очакваните
ползи и
приходи,
финансирането
на
европейските
ГНСС
програми и на
управлението
им от
публичния
сектор.</p>
<p>ГАЛИЛЕО е
стратегическа
програма от
изключително
значение за
независимостта
на Европа,
пълна с
обещаващи
приложения.
Галилео и Egnos
трябва да
бъдат
разглеждани
като основна
инвестиция,
която ще
позволи на
Европа да
намери място
и да задържи
важна част от
пазара на
сателитната
радионавигация.
</p>
<p>Затова
Комисията
призовава
държавите-членки
и Парламента
да подкрепят
предложенията
в
политически
и финансов
аспект и по
отношение на
управлението
на
програмата,
за да
гарантират
успешното
приключване
на проекта в
срок,
съответстващ
на нуждите на
пазара.</p>
<p><b>Исторически
данни</b></p>
<p>ГАЛИЛЕО е
името на
европейската
програма за
сателитна
радионавигация.
Стартирана
по
инициатива
на
Европейската
комисия и
разработена
съвместно с
Европейската
космическа
агенция (ЕКА),
тя ще доведе
до
разработването
на ново
поколение
универсални
услуги в
сектори като
транспорта,
телекомуникациите,
земеделието
или
рибарството.
Програмата
ГАЛИЛЕО ще
бъде
управлявана
и
контролирана
от
гражданските
власти и
предлага
гаранция за
качеството и
непрекъснатостта,
което е от
основно
значение за
много
приложения. В
допълнение
на
съществуващите
системи,
ГАЛИЛЕО ще
повиши
надеждността
и
наличността
на
навигационните
услуги и на
услугите за
определяне
на
местоположението
в целия свят. EGNOS
е съкратено
от „European Geostationary Navigation Overlay Service“
(Европейска
геостационарна
служба за
навигационно
покритие).
Това е
европейска
система,
разработена
с цел
подобряване
на работата
на GPS и
позволяване
на
употребата
му за
подобряване
на
сигурността
на въздушния
транспорт,
тъй като
американската
система за
сателитно
определяне
на
местоположението
GPS сама по себе
си не е
достатъчно
надеждна, за
да се
използва при
риск за
човешкия
живот. EGNOS
представлява
първият етап
от
европейската
стратегия по
отношение на
сателитната
навигация и
подготвя за
внедряването
на Галилео.
ГАЛИЛЕО ще
обедини в
една система
всички
функции на GPS + EGNOS,
които ще
бъдат
достъпни без
географски
ограничения.<br>За
по-подробна
информация
за ГАЛИЛЕО,
можете да
посетите
следните
интернет
страници:</p>
<p><a
href="http://ec.europa.eu/dgs/energy_transport/galileo/index_fr.htm">http://ec.europa.eu/dgs/energy_transport/galileo/index_fr.htm</a><u>
</u></p>
<p><a
href="http://www.esa.int/export/esaSA/navigation.html">http://www.esa.int/export/esaSA/navigation.html</a><u>
</u></p>

