<H3>
<P><B>Strukturfondene (INTERREG IIIC) - Kommissionen vedtager meddelelse om gennemf</B><B>ørelsen af projekter for tv</B><B>ærregionalt samarbejde</B></H3>
<P><I><B>Europa-Kommissionen har vedtaget en meddelelse om gennemf</B></I><I><B>ørelsen af del C af EF-initiativet INTERREG III. Meddelelsen indeholder detaljerede retningslinjer til hj</B></I><I><B>ælp for medlemsstaterne og regionerne, n</B></I><I><B>år de skal udarbejde forslag om europ</B></I><I><B>æisk st</B></I><I><B>øtte til aktioner vedr</B></I><I><B>ørende tv</B></I><I><B>ærregionalt samarbejde i perioden 2000-06. Form</B></I><I><B>ålet med INTERREG IIIC er at fremme udviklingen af net mellem akt</B></I><I><B>ører i forskellige regioner og dermed at fremme udveksling af id</B></I><I><B>éer, erfaringer og god praksis p</B></I><I><B>å alle omr</B></I><I><B>åder inden for regionaludvikling. Det g</B></I><I><B>ælder ogs</B></I><I><B>å samarbejde med deltagelse af regioner i tredjelande og specielt de lande, der ans</B></I><I><B>øger om EU-medlemskab. Den Europ</B></I><I><B>æiske Unions bidrag til INTERREG IIIC i perioden 2000-2006 er fastsat til 295 mio. EUR (1999-priser). </B></I>
<P>Det foreliggende udkast til meddelelse<sup><a name="file.tmp_Ref_1"><a href="#file.tmp_Foot_1">(1)</a></a></sup> tager udgangspunkt i de retningslinjer for INTERREG III-initiativet, der blev vedtaget den 28. april 2000 (se IP/00/462).<B> </B>INTERREG III-initiativets del A vedrører grænseoverskridende samarbejde. Del B vedrører tværnationalt samarbejde. Det drejer sig i begge tilfælde om regioner, der er fastlagt på forhånd. Del C har derimod ingen geografiske begrænsninger. Alle europæiske regioner kan deltage.
<P>Ved fremlæggelsen af meddelelsen sagde kommissæren for regionalpolitik, Michel BARNIER: "INTERREG IIIC hjælper regionerne og befolkningerne til at gå sammen om at skabe nye muligheder og løse fælles problemer. Ved netværkssamarbejde kan regioner med en mangfoldighed af erfaringer udveksle idéer på en lang række områder, der berører deres indbyggeres livskvalitet. Dette er også en vigtig aktivitet set i forhold til de større regionale programmer, Unionen støtter, da den bidrager til at sikre et mere udbredt kendskab til erfaringerne fra disse programmer. INTERREG IIIC giver de mindre velstående regioner mulighed for at lære af de mere velståendes succes. Det skulle også hjælpe ø-regionerne og de yderste regioner i EU til at etablere netværkssamarbejde indbyrdes og med resten af Europa."
<P>De aktioner, der støttes af INTERREG IIIC, bør indgå i et program og dermed give en mere strategisk tilgang til det tværregionale samarbejde. Programmer med deltagelse af de svagere regioner, som støttes af EU under mål 1 og 2, vil få prioritet. De øvrige prioriteter for samarbejdet er byudvikling og udbredelse af kendskabet til erfaringerne fra de programmer for nyskabende aktioner, EU støtter. 
<P><B>Prioriteter</B>
<P>Fire typer tværregionalt samarbejde vil blive fremmet:
<UL><P><LI><I>Tv</I><I>ærregionalt samarbejde mellem offentlige myndigheder eller tilsvarende organer i regioner, der er st</I><I>øtteberettigede under m</I><I>ål 1 og 2</I>: formålet er at fremme direkte samarbejde mellem partnere i områder, der er støtteberettigede under mål 1 og 2, og partnere uden for disse områder. Aktiviteterne kan være baseret på udveksling af erfaringer generelt eller udbredelse af kendskabet til resultater.
<P><LI><I>Tv</I><I>ærregionalt samarbejde mellem offentlige myndigheder eller tilsvarende organer, der er med i andre INTERREG-programmer:</I> aktionerne kan omfatte samarbejde om grænseoverskridende og tværnationale aktiviteter, når et videre samarbejde ville være gavnligt.
<P><LI><I>Tv</I><I>ærregionalt samarbejde inden for byudvikling</I>: fremme af samarbejdsaktioner vedrørende livskvaliteten i byområder.
<P><LI><I>Tv</I><I>ærregionalt samarbejde mellem regioner, der er involveret i de tre temaer for de regionale nyskabende aktioner i perioden 2000-2006:</I> formålet er at fremme udbredelsen af kendskabet til erfaringerne på følgende områder: den regionale økonomi baseret på viden og teknologisk innovation; e-EuropeRegio (informationssamfundet og regionaludvikling); regional identitet og bæredygtig udvikling.
</UL><P><B>Projekttyper</B>
<P>Under INTERREG IIIC-programmet finansieres tre typer projekter:
<UL><P><LI><I>Regionale rammeoperationer: </I>Forslag (eller faktisk miniprogrammer), der omfatter flere mindre projekter. En regional rammeoperation vil være en operation, der forberedes og fremlægges af en gruppe regioner (mindst tre), som hver støttes af et partnerskab af organisationer fra den enkelte region. F.eks. kunne en gruppe øer fremlægge en enkelt regional rammeoperation, der omfatter projekter inden for transportforbindelser, turisme og SMV-samarbejde. Den regionale rammeoperation ville således fremme en mere strategisk tilgang til deres samarbejde.
<P><LI><I>Individuelle tv</I><I>ærregionale samarbejdsprojekter: </I>Disse projekter vil ligne de eksisterende projekttyper, der støttes under RECITE og Ecos-Ouverture. Formålet med dem vil være udveksling af erfaringer om metoder og projektbaserede aktiviteter og hjælp til gennemførelsen af dem i regionerne. Målet er ikke alene overførsel af viden (som under <I>netv</I><I>ærk), </I>men samarbejde på det praktiske plan ved gennemførelsen af projektet.
<P><LI><I>Netv</I><I>ærk</I>: Disse skal bringe regioner i og uden for EU sammen til drøftelser og udveksling af synspunkter om projektgennemførelsesmetoder og udvikling. Kun udgifter til aktioner som seminarer, studierejser og udveksling af personale, i alle tilfælde med henblik på udveksling af erfaringer og videregivelse af viden, kan komme i betragtning.
</UL><P><B>Hvilken art emner?</B>
<P>Operationerne fremlagt på ovennævnte grundlag kan omhandle en række emner, der er egnede til tværregionalt samarbejde, nemlig forskning, teknologisk udvikling og små og mellemstore virksomheder; informationssamfundet; turisme; kultur og beskæftigelse; iværksætteraktiviteter og miljø. Kommissionen understreger også betydningen af en række andre emner, som den håber vil blive taget op i forbindelse med INTERREG IIIC. Det drejer sig om hav- og kystsamarbejde, samarbejde om spørgsmål i relation til øer og fjernområder, løsninger på natur- eller menneskeskabte katastrofer og afhjælpning af de økonomiske virkninger af handicap f.eks. i form af ringe befolkningstæthed eller bjergområder.
<P><B>Freml</B><B>æggelse af projekter og medfinansiering</B>
<P>Projektets ledende partner indgiver et projektforslag til programmet i det område, hvor den ledende partner er hjemmehørende (f.eks. indgives et projekt, hvor Rhône-Alpes er ledende, til det program, der omfatter Rhône-Alpes). De øvrige partnere i projektet kan komme fra en hvilken som helst anden del af Europa  de behøver ikke at være hjemmehørende i samme programområde. 
<P>De udvalgte operationer medfinansieres alene via den ledende partners program. Medfinansieringen kan udgøre indtil 75% af de samlede udgifter for partnere i mål 1-regioner og indtil 50% andre steder. Ved projektudvælgelsen vil projekter med deltagelse af partnere fra tredjelande og især ansøgerlandene eller fra ø- og fjernregioner blive prioriteret.
<P><B>Yderligere oplysninger kan findes p</B><B>å:</B><A HREF="http://www.inforegio.ec.europa.eu/interreg3">http://www.inforegio.ec.europa.eu/interreg3</A>(teksten til udkastet til meddelelsen og nærmere oplysninger om INTERREG III)<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>Dette udkast til meddelelse vil blive sendt til medlemsstaterne, Europa-Parlamentet, Regionsudvalget og Det </I></SUP><SUP><I>Økonomiske og Sociale Udvalg inden den endelige vedtagelse i begyndelsen af 2001.</I></SUP>
