<h1>
<a name="Heading4"></a><b>„HELP &#8211; par dzīvi bez
tabakas”. ES uzsāk jaunu pretsmēķēšanas
kampaņu.</b></h1>
<p><b><i>Jauniešiem, nesmēķētājiem un tiem, kas grib
atmest smēķēšanu, uzsākot dzīvi bez tabakas,
palīdzību piedāvā jaunā, šodien atklātā
ES pretsmēķēšanas kampaņa, kurai paredzēti 72
miljoni eiro. Kampaņu Briselē, Šūmaņa laukumā pie
Eiropas Komisijas centrālās ēkas Berlaymont atklāja ES
Veselības un patērētāju aizsardzības komisārs
Markos Kiprianu, atsedzot lielu, piepūšamu uzrakstu ar kampaņas
lozungu „HELP: par dzīvi bez tabakas”, kas apceļos visas
25 Eiropas Savienības valstu galvaspilsētas. Jauno kampaņu
Eiropas Komisijas uzdevumā izstrādāja veselības ekspertu un
sabiedrisko attiecību profesionāļu konsorcijs (lai iegūtu
sīkāku informāciju, skat. <a
href="/rapid/pressReleasesAction.do?reference=MEMO/05/68&format=HTML&aged=0&language=EN&guiLanguage=fr">MEMO/05/68</a>).
Pēc ceļojošajiem uzrakstiem ielās vasarā
paredzētas TV un kino reklāmas. Komisārs Kiprianu teica:
„Smēķēšanas izraisītas slimības un nāve
ES valstīm izmaksā 100 miljardus eiro gadā. Profilakses un
informācijas kampaņas, kā, piemēram, „HELP”, ir
ieguldījums veselīgākā un pārticīgākā
nākotnē mūsu iedzīvotājiem. Kampaņa
popularizēs dzīvesveidu bez tabakas starp jauniešiem, kā
arī uzsvērs pasīvās smēķēšanas draudus
un atbalstīs smēķēšanas ierobežojumus
sabiedriskās vietās. Laikposmam no šā līdz
2008. gadam Eiropas Komisija kampaņai paredzējusi 72 miljonus
eiro. Galvenās mērķgrupas būs jaunieši (15 līdz 18
gadus veci) un jauni pieaugušie (18 līdz 30 gadus veci).</i></b></p>
<p>Markos Kiprianu, Veselības un patērētāju
aizsardzības komisārs, stāstīja: „<i>Astoņi no
katriem desmit smēķētājiem ir sākuši
smēķēt pusaudžu vecumā</i>.<i> Kļuvusi par
paradumu, šī nodarbe daudziem izraisa priekšlaicīgu
nāvi. Katru gadu 650 000 ES iedzīvotāju mirst no
slimībām, kas saistītas ar tabaku. Esmu nolēmis darīt
visu, kas ir manos spēkos, lai atturētu jauniešus no
smēķēšanas sākšanas un palīdzētu jauniem
smēķētājiem atmest šo paradumu, pirms tas
neatgriezeniski sabojājis veselību. Es ceru ieraudzīt krasu
pavērsienu sabiedrībā, kad nesmēķēšana
kļūs par normu, bet no cigaretes atkarīgie
pārvērtīsies par izzūdošu minoritāti. Ja visas ES
valstis sekotu Īrijas, Itālijas un Maltas piemēram un aizliegtu
smēķēšanu sabiedriskās vietās, jau būtu
sperts nozīmīgs solis šā mērķa
sasniegšanā</i>.”</p>
<p><a name="_Hlt96924617"></a><a name="_Hlt96924618"></a><a name="_Hlt97367981"></a><a name="_Hlt97367982"></a>„HELP”
ir jau otra Eiropas Komisijas uzsākta ES līmeņa
pretsmēķēšanas kampaņa. Mēs izmantosim pieredzi,
kas iegūta pirmajā kampaņā “Feel Free to Say No”
(Atļaujies pateikt nē), kura norisinājās no 2002. līdz
2004. gadam un palīdzēja sazināties ar vairāk nekā
miljardu jauniešu visā Eiropas Savienībā (skat. <a
href="/rapid/pressReleasesAction.do?reference=IP/04/1284&format=HTML&aged=0&language=EN&guiLanguage=fr">IP/04/1284</a>).
„HELP” programmā paredzēti ceļojošie uzraksti,
sabiedrisko attiecību kampaņa, reklāmas kampaņa un
tīmekļa vietne, kas piedāvās padomus
smēķēšanas atmešanai. Eiropas plašsaziņas
līdzekļu novērotājiestāde tabakas jomā
sistemātiski apkopos un analizēs pretsmēķēšanas
rakstus un raidījumus.</p>
<p>„HELP” kampaņu izstrādājis veselības ekspertu
un plašsaziņas uzņēmumu konsorcijs. Kampaņā
iesaistītie plašsaziņas uzņēmumi sadarbojas ar NVO un
sabiedrības veselības iestādēm, kas apvienojušās
Eiropas Smēķēšanas profilakses apvienībā (ENSP).
To stratēģiju izstrādāt palīdzēja ekspertu
konsultatīvā padome, kuru vada profesors Žerārs Hastings no
Stērlingas Universitātes Tabakas kontroles zinātniskās
izpētes centra. Līgums par jaunu ES kampaņu ar konsorciju tika
parakstīts pēc uzvaras atklātā konkursā, ko Komisija
organizēja 2004. gadā.  </p>
<p><b>Sīkāka informācija</b></p>
<p><a
href="http://ec.europa.eu/health/ph_determinants/life_style/Tobacco/help_en.htm">http://ec.europa.eu/health/ph_determinants/life_style/Tobacco/help_en.htm</a>,</p>
<p><a
href="http://ec.europa.eu/mediatheque/photo/index_en.html">http://ec.europa.eu/mediatheque/photo/index_en.html</a></p>
<p>und </p>
<p><a href="http://www.help-eu.com">http://www.help-eu.com</a></p>
<p>Lai iegūtu sīkāku informāciju par ES tabakas
ierobežošanas pasākumiem, skat. arī <a
href="/rapid/pressReleasesAction.do?reference=MEMO/05/69&format=HTML&aged=0&language=EN&guiLanguage=fr">MEMO/05/69</a></p>

