<h1>
<a name="Heading4"></a><b>Állami támogatások: a
Bizottság jóváhagyja a Postabank (jelenleg Erste Bank Hungary)
javára nyújtott korábbi </b><b>magyar támogatásokat
és vizsgálatot indít a csatlakozást követő
lehetséges támogatások ügyében </b></h1>
<p><b><i>Az Európai Bizottság jóváhagyta azokat a
szerkezetátalakítási intézkedéseket, amelyeket a magyar
hatóságok korábban a Postabank és
Takarékpénztár Rt. számára nyújtottak. A
Bizottság hivatalos vizsgálati eljárást indított ezzel
szemben az ún. „ismeretlen követelésekért
járó kártérítéseket” illetően, amelyek
a 2003-ban az Erste Banknak értékesített bankkal szemben
felmerülhetnek Magyarországnak az Európai Unióhoz
történő májusi csatlakozását követően.
</i></b></p>
<p>A Magyar Köztársaság 2003-ban és 2004-ben a
csatlakozási okmány IV. mellékletének 3. szakaszában
meghatározott ideiglenes eljárás keretén belül egy sor
olyan intézkedésről tett bejelentést a Bizottságnak,
amelyeket a Postabank és Takarékpénztár Rt. (Postabank)
javára hozott. A magyar hatóságok a bejelentett
intézkedéseket az 1995–2003 időszakban fogadták el a
Postabank szerkezetátalakításának és
privatizációjának elősegítése
céljából. A Postabank privatizációjára
végül 2003. októberében került sor, amikor a
kormány eladta 99,9 %-os részesedését az osztrák Erste
Banknak. 2004. szeptember 1-jén a Postabank egyesült az Erste Bank
magyar leányvállalatával. </p>
<p>Alapos értékelést követően a Bizottság
több állami támogatási intézkedést
jóváhagyott, köztük az 1998. decemberében
megvalósított 152 milliárd forintos (mintegy 600 millió
eurós) tőkeinjekciót, miután megállapította, hogy
ezek mindegyike az EU-csatlakozást megelőzően történt.
Az általános alapelv szerint nem lehet kifogást emelni azon
támogatások ellen, amelyeket teljes egészükben az
ország EU-csatlakozása előtt elítéltek oda.</p>
<p>A Bizottság ugyanakkor egy másik bejelentett
intézkedésről, nevezetesen az „ismeretlen
követelésekért járó
kártérítésről” megállapította, hogy az
a csatlakozás időpontjáig egyértelműen
meghatározottakhoz képest további követelésekhez
vezethet, ezért úgy határozott, hogy hivatalos vizsgálati
eljárást indít. A Bizottság úgy ítéli meg,
hogy a jelen pillanatban nem lehet meghatározni a Postabanknak a
jövőben nyújtható pénzügyi támogatás
körét és összegét.  </p>
<p>A Bizottság az „ismeretlen követelésekért
járó kártérítést” az EU szanálási
és szerkezetátalakítási támogatásra vonatkozó
iránymutatásai<sup><b><a name="fnB1" href="#fn1">[1]</a></b></sup>
alapján vizsgálja.</p>
<p>A hivatalos eljárás indítása nem vetíti előre a
vizsgálat végleges eredményét. A magyar kormánynak egy
hónap áll a rendelkezésére, hogy megtegye
észrevételeit a Bizottság kétségeire vonatkozóan
és választ adjon a feltett kérdésekre. A Bizottság
összefoglalót is közzétesz az EU Hivatalos Lapjában,
amellyel véleménynyilvánítási lehetőséget
biztosít a harmadik felek számára.</p>
<hr><p><sup><b><a name="fn1" href="#fnB1">[1]</a></b></sup> 	<a
href="http://ec.europa.eu/competition/state_aid/legislation/aid3.html#DIII">http://ec.europa.eu/competition/state_aid/legislation/aid3.html#DIII</a>
</p>


