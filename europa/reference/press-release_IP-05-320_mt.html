<h1>
<a name="Heading4"></a><b>Dwana: Il-Kummissjoni tipproponi
strateġija għal regoli ta’ l-oriġini
ssimplifikati</b></h1>
<p><b><i>Il-Kummissjoni adottat strateġija biex tistabbilixxi regoli
ta’ l-oriġini ġodda ssimplifikati, għall-għanijiet
ta’ l-arranġamenti kummerċjali preferenzjali ta’ l-UE
ma’ ċerti pajjiżi terzi. Ir-regoli ta’ l-oriġini, li
jiddeterminaw liema oġġetti jistgħu jibbenefikaw mir-rati aktar
baxxi ta’ dazju tad-dwana skond l-arranġamenti kummerċjali
preferenzjali, huma attwalment ikkumplikati ħafna, kif ukoll suxxettibbli
għall-abbuż.  Il-Kummissjoni tissuġġerixxi metodu uniku
tal-valur miżjud biex dan jieħu post ir-regoli attwali
fid-determinazzjoni ta’ l-oriġini, biex dawn isiru aktar ċari
kif ukoll aktar favorevoli għall-iżvilupp. Il-Kummissjoni tipprevedi
t-titjib tat-tmexxija tas-sistema u l-introduzzjoni ta' programm ta'
monitoraġġ. Il-bidliet għandhom isiru permezz ta’
miżuri leġiżlattivi. Il-ħidma fuq l-ewwel miżura
għandha tibda minnufih.</i></b></p>
<p>"Ninsab kuntent ħafna li l-Kummissjoni adottat dan il-qafas biex
tissimplifika r-regoli doganali kumplessi ta' l-oriġini u biex
tagħmilhom aktar favorevoli għall-iżvilupp” qal
il-Kummissarju tat-Tassazzjoni u d-Dwana Lászl&#243; Kovács.Taħt
dawn ir-regoli l-ġodda proposti, il-pajjiżi li qed jiżviluppaw
ikunu jistgħu jibbenefikaw aħjar mill-preferenzi tat-tariffi li l-UE
toffrilhom. Ir-regoli l-ġodda proposti għandhom ikunu wkoll ta’
benefiċċju kemm għan-negozjanti kif ukoll
għall-amministrazzjonijiet doganali.”</p>
<p>L-arranġamenti kummerċjali preferenzjali huma mmirati biex
iżidu l-kummerċ reċiproku fl-oġġetti u
l-aċċess għas-suq Komunitarju għal prodotti minn
pajjiżi li qed jiżviluppaw billi jitneħħew jew jitnaqqsu
d-dazji. Ir-regoli ta’ l-oriġini, li huma mfassla biex jiżguraw
li l-preferenzi tad-dwana japplikaw għal prodotti li joriġinaw
(jiġifieri: li huma “miksuba kompletament” jew li huma
“pproċessati sostanzjalment”) fil-pajjiż li ġie
mogħti l-preferenza, huma attwalment numerużi ħafna, kumplessi u
inflessibbli kif ukoll esposti għall-abbuż. Il-Komunikazzjoni
tal-Kummissjoni għalhekk tistabbilixxi l-pjanijiet li ġejjin biex
ir-regoli attwali jkunu ssimplifikati u flessibbli kif jixraq:</p>
<ul>
<li>kriterju uniku ġenerali li jiddetermina l-oriġini ta’
oġġetti mhux miksuba totalment ibbażat, soġġett
għal aktar evalwazzjoni ta’ l-impatt, fuq ċertu livell tal-valur
miżjud fil-pajjiż benefiċjarju (jew, fejn xieraq, fil-grupp
reġjonali) ikkonċernat;</li>
<li>bilanċjament mill-ġdid tad-drittijiet u l-obbligi ta’
l-operaturi u l-amminstrazzjonijiet. B’mod partikolari, stqarrija
ta’ l-oriġini mill-esportaturi rreġistrati, għandha
tieħu post is-sistema attwali li tapprova l-oriġini permezz ta’
ċertifikat iffirmat mill-esportatur u stampat mill-awtoritajiet kompetenti
tal-pajjiż ikkonċernat;  </li>
<li><a name="_Toc81629250"></a><a name="_Toc81630026"></a><a name="_Toc82328642"></a><a name="_Toc82579003"></a><a name="_Toc82836822"></a><a name="_Toc83713090"></a><a name="_Toc97119892"></a>l-iżvilupp
ta’ strumenti biex jiżguraw li l-pajjiżi benefiċjarji
jħarsu l-obbligi tagħhom. Dan għandu jinkludi miżuri li
jtejbu l-evalwazzjoni, it-tixrid tat-tagħrif, it-taħriġ u
l-assistenza teknika biex tiġi megħjuna  l-kooperazzjoni bejn
il-Komunità u l-imsieħba preferenzjali, kif ukoll sistema
għall-monitoraġġ perjodiku
tal-konformità.</li></ul><p>Il-partijiet interessati li wieġbu
għall-konsultazzjoni pubblika li saret fl-2004 urew appoġġ
għall-ħtieġa li jiġu ssimplifikati r-regoli ta’
l-oriġini – ara:</p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>Għall-Komunikazzjoni dwar ir-regoli ta’ l-oriġini
fl-arranġamenti kummerċjali preferenzjali ara: </p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Ara wkoll <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

