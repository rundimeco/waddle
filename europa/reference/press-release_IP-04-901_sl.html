<h1>
<a name="Heading4"></a><b>Nova denarna podpora za vseevropska
energetska in transportna omrežja, program Galileo in program Marco Polo od
2007 do 2013</b></h1>
<p><b><i>Komisija  za sedemletno obdobje predlaga več kot 22 milijard evrov
denarne podpore za vseevropska energetska in transportna omrežja, program
Galileo in program Marco Polo za necestne oblike tovornega prometa.
“Skrajni čas je, da damo Evropski uniji proračunska sredstva za
spodbujanje državnih in zasebnih naložb v glavno infrastrukturo in
ključne tehnologije v elektroenergetskem in transportnem sektorju, da se
bosta vzpostavila pravi notranji trg in večja konkurenčnost.”,
je poudarila Ga. de Palacio. </i></b></p>
<p>V okviru naslednje finančne perspektive (2007-2013) Komisija predlaga
večjo spremembo proračuna za vseevropska energetska in transportna
omrežja (TEN) ter spremembo pravil za dodeljevanje finančne
pomoči. </p>
<ul>
<li>V transportnem sektorju predlagana uredba zagotavlja proračun 20,35
milijard evrov in usmerja pomoč na omejeno število projektov ter kot
spodbudo čezmejnim projektom dodeljuje pomoč, ki v izjemnih primerih
lahko znaša do 50 odstotkov stroškov. Pomoč bo pogojena z
upoštevanjem ciljev preusmeritve in interoperabilnosti. Vloga Komisije
in držav članic pri upravljanju bo pojasnjena. Ta proračun, ki
pomeni veliko povišanje v primerjavi s prejšnjim obdobjem, bo
omogočil sofinanciranje dela na 30 prednostnih projektih TEN (skupaj
stanejo 225 milijard evrov), o katerih sta Parlament in Svet odločala 29.
aprila<sup><b><a name="fnB1" href="#fn1">[1]</a></b></sup>, ter programih za
razširitev sistemov upravljanja evropskega zračnega in
železniškega prometa. Upoštevajoč pričakovano
podvojitev prometa med državami članicami do leta 2020, bo pripomogel
k vzdrževanju gospodarske rasti in BDP (do 0,3 odstotka BDP) ter
zmanjšanju emisij CO<sub>2</sub> za 4 odstotke. </li>
<li>V elektroenergetskem sektorju uredba predvideva 340 milijonov evrov za
sofinanciranje študij izvedljivosti plinovodov in elektroenergetskih
omrežij, potrebnih za dokončno vzpostavitev notranjega trga in
zagotovitev varne dobave.</li></ul><p>Komisija je predstavila dve dodatni
uredbi: </p>
<ul>
<li>Za razvoj obstoječega programa “Marco Polo”, s katerim naj
bi se transport blaga s cest prenesel na druge vrste transporta. Marco Polo II
vključuje nove ukrepe, kot so “avtoceste po morju” in
“ukrepi za izognitev prometu”. Program, katerega proračun
znaša 70 milijonov evrov za obdobje od 2007 do 2013, se je razširil na
države, ki mejijo na EU. Komisija predvideva, da bo iz vsakega evra,
dodeljenega programu Marco Polo, nastalo za 6 evrov družbenega in
okoljskega dobička. </li>
<li>Za podporo zagonu evropskega satelitskega sistema radijske navigacije
Galileo z 1 milijonom evrov za razširitev in obratovanje. Dolgoročno
bi moral komercialni prihodek iz obratovanja sistema zagotoviti njegovo
finančno uravnoteženost.
</li></ul><hr><p><sup><b><a name="fn1" href="#fnB1">[1]</a></b></sup> 	<a
href="http://ec.europa.eu/ten/transport/revision/revision_1692_96_en.htm">http://ec.europa.eu/ten/transport/revision/revision_1692_96_en.htm</a>
</p>
<p></p>


