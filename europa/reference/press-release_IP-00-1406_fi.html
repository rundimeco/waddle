<H3>
<P><B>Komissio hyv</B><B>äksyy Outokumpu Steelin ja Avesta Sheffieldin yhdistymisen</B></H3>
<P><I><B>Euroopan komissio on hyv</B></I><I><B>äksynyt kahden ruostumattoman ter</B></I><I><B>äksen tuottajan, suomalaisen Outokumpu Steel Oyj:n ja brittil</B></I><I><B>äis-ruotsalaisen Avesta Sheffieldin, yhdistymisen tehty</B></I><I><B>ä</B></I><I><B>än perusteellisen analyysin, joka osoitti, ett</B></I><I><B>ä huomattavasta keskittymisest</B></I><I><B>ä huolimatta alalle j</B></I><I><B>äisi riitt</B></I><I><B>äv</B></I><I><B>ästi kilpailua.  </B></I>
<P>Toimenpide koskee kahta Euroopan suurinta ruostumattoman teräksen tuottajaa. Outokumpu Oyj:n liiketoiminta ruostumattoman teräksen alalla siirretään sen tytäryhtiöön Outokumpu Steel Oy:hyn, joka sulautuu Avesta Sheffield AB:n (Avesta) kanssa. Avestan pääomistaja on Corus Group, joka omistaa 51,2 prosenttia Avestan osakkeista. Outokumpu Oyj:llä ja Corus Groupilla on yhteinen määräysvalta yhdistymisen tuloksena syntyvässä yrityksessä, AvestaPolaritissa, joka listataan Tukholman OM Pörssiin. 
<P>Komissio tutki toimenpiteen vaikutusta seuraaviin markkinoihin: 
<UL><P><LI>ruostumattomasta teräksestä valmistetut kuumavalssatut levyt 
<P><LI>ruostumattomasta teräksestä valmistetut kylmävalssatut levyt 
<P><LI>ruostumattomasta teräksestä valmistetut putket
<P><LI>ruostumattomasta teräksestä valmistetut putkenosat
<P><LI>teräksen jakelu.
</UL><P>Koska sekä Outokumpu Steelillä että Avesta Sheffieldillä on suuria tuotantolaitoksia Pohjoismaissa, komissio kiinnitti tutkimuksissaan erityistä huomiota merkityksellisten markkinoiden määritelmään ja tutki, olisiko Tanskaa ja muita Pohjoismaita pidettävä toisistaan erillisinä maantieteellisinä markkinoina.
<P>Komissio katsoi, että yhteisön sisäinen kauppa on runsasta ja ruostumattomasta teräksestä valmistettuja tuotteita tuodaan paljon Tanskaan ja muihin Pohjoismaihin muualta yhteisöstä. Kuljetuskustannukset ovat alhaiset suhteessa ruostumattoman teräksen arvoon eivätkä estä tavarantoimittajia myymästä kaikkialle Euroopan unionissa. Kaikki kilpailijat ja ylivoimaisesti suurin osa asiakkaista katsoivat, että merkitykselliset maantieteelliset markkinat ovat vähintään Länsi-Euroopan laajuiset. 
<P>Komission tutkimus osoitti myös, että ehdotettu sulautuminen ei aiheuttaisi kilpailuongelmia ruostumattomasta teräksestä valmistettujen putkien ja putkenosien eikä ruostumattoman teräksen jakelun markkinoilla. 
<P>Kuumavalssattujen ja kylmävalssattujen ruostumattomien teräslevyjen segmentillä toimenpide johtaa eurooppalaisten tuottajien määrän vähenemiseen kuudesta viiteen. Vaikka AvestaPolarit ei yksinään pysty asettamaan hintoja tai estämään tehokasta kilpailua Euroopan unionissa, komission oli tutkittava, johtaisiko toimenpide tilanteeseen, jossa tuottajien välinen salainen yhteistyö olisi mahdollista ja tehokasta. 
<P>AvestaPolaritin lisäksi merkityksellisillä markkinoilla toimivat seuraavat tuottajat: belgialainen ALZ, italialais-saksalainen Krupp Thyssen Stainless, espanjalainen Acerinox ja ranskalainen Ugine.  
<P>Sekä kuuma- että kylmävalssattujen tuotteiden kahdella suurimmalla tuottajalla olisi hallussaan yli puolet ETA:n markkinoista ja kolmella suurimmalla lähes kolme neljäsosaa. Ruostumattomasta teräksestä valmistetut kuuma- ja kylmävalssatut levyt ovat lisäksi hyödyketuotteita, joiden laadussa ei ole merkittäviä eroja. Kyseiset tuotteet ovat myös sidoksissa toisiinsa, koska kuumavalssattuja tuotteita käytetään kylmävalssauksen raaka-aineena. Markkinat ovat lisäksi suhteellisen avoimet ja markkinoille tulon esteet ovat korkeat, koska uudet tehtaat edellyttävät huomattavia investointeja.
<P>Komission tutkimuksissa tuli kuitenkin ilmi myös päinvastaisiin päätelmiin johtavia seikkoja. Kyseisten teräslevyjen alalla kasvuaste on yli 5 prosenttia vuodessa. Kasvun odotetaan säilyvän tällaisena vähintään neljä seuraavaa vuotta, minkä vuoksi kapasiteetin käyttöasteet ovat myös korkeat. Lisäksi yritysten kustannusrakenteet ovat hyvin erilaiset. Erilaiset kustannusrakenteet johtuvat tuotantoon ja logistiikkaan liittyvistä huomattavista eroista. 
<P>Näin ollen komissio päätteli, että markkinoiden suhteellisen suuresta avoimuudesta huolimatta korkeat kapasiteetin käyttöasteet ja muut edellä kuvaillut seikat tekevät kilpailijoiden välisen salaisen yhteistyön vaikeaksi. 
