<h1>
<a name="Heading4"></a><b>Fúze: Komise schvaluje společnou
kontrolu společností Electra a CVC nad CPI</b></h1>
<p><b><i>Evropská komise dala v souladu s nařízením EU o
spojování svůj souhlas se získáním
společné kontroly francouzské Electra Partners Europe SA
a lucemburské CVC Capital Partners Advisory Company (CVC)
nad výrobními činnostmi francouzské Chevrillon Philippe
Industrie group (CPI) v oblasti výroby jednobarevných
knihtisků.  Komise dospěla k závěru, že
navrhované převzetí, které přezkoumala,
nenaruší účinnou hospodářskou soutěž
v Evropském hospodářském prostoru (EHP) nebo v jeho
podstatné části.</i></b></p>
<p>Electra je francouzská soukromá investiční
společnost, která poskytuje služby v oblasti správy
fondů. CVC poskytuje poradenské služby investičním
fondům v oblasti investic a řízení. </p>
<p>CPI vyrábí knihy, působí v České
republice, Francii, Německu, Nizozemsku a ve Spojeném
království. </p>
<p>Navrhovaný společný podnik bude mít vertikální
dopady, které jsou výsledkem činností společností
spadajících do portfolia CVC na dodavatelských trzích trhu
výroby knih, ve  kterém je zapojena CPI, tj. v oblastech
tiskařských barev a grafických desek.  Omezený
podíl CPI na odběratelském trhu na výrobu knih však
vylučuje riziko, že bude omezena hospodářská
soutěž na dodavatelském trhu tiskařských barev a
pevných desek. </p>
<p>Navrhovaná transakce nepovede k horizontálnímu
překrývání.</p>

