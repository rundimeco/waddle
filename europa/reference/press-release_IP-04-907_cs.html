Komise rozhodla, že žádná opatření,
jež Česká republika oznámila ve vztahu k
Investiční a poštovní bance, a.s. (IPB) /
Československé obchodní bance, a.s. (ČSOB), nemohou být
po přistoupení k EU uplatněna. Komise proto v souvislosti s
žádnými takovými opatřeními nezahájí
formální šetření státní pomoci.
Z provedeného přezkumu Komise vyplynulo, že uvedená
opatření nemohou po  přistoupení k EU zvýšit vliv
státu v uvedené společnosti vzhledem k těmto
čtyřem skutečnostem :
vztahují se k událostem, jež nastaly již přede
dnem přistoupení České republiky k EU;
nemohou sahat nad rámec předem určeného
finančního vlivu českého státu;
cíl příslušného opatření je jasně
stanoven; a
opatření mohou být „žalována“ pouze
v daném časovém rámci.
Česká
republika oznámila řadu opatření, jež přijala ve
prospěch IPB/ČSOB podle tzv. předběžného postupu
stanoveného v příloze IV.3 Zákona o
přistoupení. Uvedená opatření nejsou
považována za “uplatnitelná po přistoupení”
a Komise je proto nemůže napadnout.
Výchozí situace
V období od roku 1994 do roku 1998 čelil celý
bankovní sektor v České republice vážným
ekonomickým problémům. V této době přijal
český stát řadu podpůrných opatření
zaměřených na záchranu a restrukturalizaci několika
bank a jejich následnou privatizaci. Česká republika
oznámila řadu případů týkajících se
záchrany a restrukturalizace českých bank podle 
předběžného postupu stanoveného
v příloze IV.3 Zákona o přistoupení. Ve
většině těchto případů Komise rozhodla,
že oznámená opatření nejsou „uplatitelná po
přistoupení“.
Ve vztahu k IPB / ČSOB byla přijata další
opatření při převodu podnikatelské činnosti
z IPB na ČSOB v roce 2000.
Předběžný postup
Předběžným postupem se rozumí právní
rámec hodnocení systémů státní pomoci
a jednotlivých podpůrných opatření
přijatých novým členským státem přede dnem
přistoupení k EU, jež jsou nadále
„uplatnitelná po přistoupení“. Na základě
předběžného postupu smí Komise posoudit
slučitelnost státní pomoci pouze pokud je nadále
uplatnitelná po přistoupení.
