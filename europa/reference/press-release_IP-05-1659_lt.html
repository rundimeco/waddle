<h1>
<a name="Heading4"></a><b>Spiritiniai gėrimai: Komisija
siūlo aiškesnes kokybės gerinimo, tarptautinių
įsipareigojimų vykdymo ir geografinių nuorodų apsaugos
taisykles</b></h1>
<p><b><i>Komisija priėmė pasiūlymą dėl ES teisės
aktų, taikomų spiritiniams gėrimams, pakeitimų. Remiantis
galiojančiais ES teisės aktais, suderinus reglamentus su naujais
techniniais reikalavimais gerokai išplečiamas jų taikomumas,
suprantamumas ir aiškumas. Projekte aptariama aiškiai nustatyta
spiritinių gėrimų politika, grindžiama trimis produkto
kategorijomis, kurios glaudžiai susijusios su dabartinėmis produkto
apibrėžtimis. Siekiant tarptautinėje rinkoje apsaugoti ES
geografines nuorodas, į pasiūlymą yra įtraukti Su prekyba
susijusios intelektinės nuosavybės teisių aspektų susitarimo
(TRIPS) ir Pasaulio prekybos organizacijos (toliau – PPO, angl. WTO)
reikalavimai.</i></b></p>
<p>Už žemės ūkį ir kaimo plėtrą atsakinga ES
komisarė Mariana Fišcher Boel pasakė: „Spiritinių
gėrimų gamyba yra svarbi ir ES vartotojams, ir gamintojams.
Taisyklėmis siekiama apsaugoti ir informuoti vartotojus, užkirsti
kelią apgaulingai praktikai bei skatinti rinkos skaidrumą ir
sąžiningą konkurenciją.“</p>
<p>Pasiūlymu, kuriame daug dėmesio skiriama tradiciniams
spiritinių gėrimų gamybos būdams, siekiama išlaikyti ES
spiritinių gėrimų reputaciją, įgytą ES ir
tarptautinėje rinkoje. Atsižvelgiama į technologijos naujoves,
jeigu jas taikant gerinama kokybė.</p>
<p>Pasiūlyme atsižvelgiama į Su prekyba susijusių
intelektinės nuosavybės teisių aspektų susitarimo (TRIPS
susitarimas, angl. TRIPS Agreement) ir Bendrojo susitarimo dėl muitų
tarifų ir prekybos, kuris yra PPO steigimo susitarimo sudedamoji dalis,
nuostatas.</p>
<p>Spiritiniai gėrimai pagal tiksliai apibrėžtus gamybos ir
ženklinimo kriterijus yra skirstomi į tris kategorijas: spiritiniai
gėrimai, tam tikri spiritiniai gėrimai ir kiti spiritiniai
gėrimai.</p>
<p>Apibrėžtys sudarytos, atsižvelgiant į tradicinę
kokybės praktiką, bet atnaujintos, jeigu anksčiau tokių
apibrėžčių nebuvo arba jos buvo neišsamios, arba jeigu
tas apibrėžtis buvo galima patikslinti atsižvelgiant į
technologijos naujoves.</p>
<p><b>Pagrindinės naujų taisyklių, skirtų spiritiniams
gėrimams, ypatybės:</b></p>
<ul>
<li>išplėsti reglamento taikomumą, padaryti jį
suprantamesnį ir aiškesnį remiantis galiojančiais
spiritiniams gėrimams taikomais teisės aktais;</li>
<li>suderinti reglamentus su PPO reikalavimais, įskaitant TRIPS;</li>
<li>apibrėžti kriterijus, pagal kuriuos pripažįstamos naujos
geografinės nuorodos;</li>
<li>pradėti vykdyti išsamiai apibrėžtą spiritinių
gėrimų politiką, grindžiamą trimis produkto
kategorijomis, kurios glaudžiai susijusios su dabartinėmis produkto
apibrėžtimis;</li>
<li>lankstesnė sistema, suteikianti Spiritinių gėrimų
vadybos komiteto padedamai Komisijai teisę iš dalies keisti
priedus;</li>
<li>reglamentus suderinti su naujais techniniais reikalavimais;</li>
<li>du spiritiniams gėrimams skirtus reglamentus sujungti į

