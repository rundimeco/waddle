<h1>
<a name="Heading4"></a><b>It-Tkabbir – Kif se jintlaqat
il-kummerċ?</b></h1>
<p><b><i>Fl-1 ta’ Mejju 2004 l-Unjoni Ewropea tagħti merħba lil
10 pajjiżi ġodda. Din l-integrazzjoni storika tfisser l-għaqda
mill-ġdid ta’ l-Ewropa tal-Lvant u tal-Punent u estensjoni ta’
l-UE lejn l-Ewropa ta’ Isfel.  Iżda lil hinn minn dawn il-kisbiet
simboliċi, x’ vantaġġi se jġib it-tkabbir f’dak
li għandu x’jaqsam mal-kummerċ?  Agħti l-fehma
tiegħek, staqsi lill-Kummissarji għall-Kummerċ Pascal Lamy u
Danuta Hübner u ara l-fehmiet ta' l-oħrajn fuq il-forum online
tagħna.</i></b></p>
<p>Fl-1 ta’ Mejju 2004, l-Unjoni Ewropea tagħti merħba lil 10
pajjiżi ġodda:  Ċipru, ir-Repubblika Ċeka, l-Estonja,
l-Ungerija, il-Latvja, il-Litwanja, Malta, il-Polonja, is-Slovakkja u
s-Slovenja.  L-UE se ssir l-akbar blokk tal-kummerċ fid-dinja:  kważi
nofs biljun ċittadin, li jammontaw għal għoxrin fil-mija
tad-dħul dinji mill-kummerċ.  Mill-1 ta’ Mejju, l-UE se tkun
l-akbar suq dinji bla ostakli għall-kummerċ, akbar mill-Istati Uniti,
il-Kanada u l-Messiku flimkien.  Dan se jkun suq miftuħ lill-bqija
tad-dinja:  l-10 pajjiżi se jagħmlu parti mill-Unjoni Doganali
ta’ l-UE, u dan se jwassal għal tnaqqis kumplessiv fil-protezzjoni
tal-fruntieri minn 9 għal 4%. </p>
<p>Xi jfisser dan għal kulħadd – għaċ-ċittadini
tal-15-il Stat Membru ‘antik’, għaċ-ċittadini mill-10
Stati Membri ġodda, iżda anki għan-nies minn pajjiżi terzi?
Il-kumpaniji se jiċċaqalqu lejn l-Istati Membri l-ġodda? 
Il-kummerċ attwali ta’ l-UE ma’ pajjiżi terzi se jibdel
id-direzzjoni tiegħu favur il-membri l-ġodda?  Se tkun il-politika
l-ġdida ta’ l-UE fil-konfront tal-‘pajjiżi
ġirien’ ġodda tagħha?  L-UE ser tbiddel il-pożizzjoni
tagħha fin-negozjati dwar il-kummerċ internazzjonali?     </p>
<p>Agħti l-fehma tiegħek u qabbilha ma’ ta’ l-oħrajn
jew staqsi lil Danuta Hübner u lil Pascal Lamy fil-forum online
tagħna:</p>
<p><i>Meta</i>: Mid-29 April sat-28 ta’ Mejju 2004</p>
<p><i>Fejn</i>: </p>
<p><a
href="http://trade-info.ec.europa.eu/forum_enlarg/index.htm">http://trade-info.ec.europa.eu/forum_enlarg/index.htm</a>
</p>
<p>Għal aktar tagħrif dwar il-kummerċ u t-tkabbir:</p>
<p><a
href="http://ec.europa.eu/trade/issues/enlargement_en.htm">http://ec.europa.eu/trade/issues/enlargement_en.htm</a></p>
<p>Dwar l-implikazzjonijiet tat-tkabbir ta’ l-UE
għall-kummerċ:</p>
<p><a
href="http://ec.europa.eu/trade/issues/bilateral/regions/candidates/ff040204_en.htm">http://ec.europa.eu/trade/issues/bilateral/regions/candidates/ff040204_en.htm</a>
</p>
<p>Għal daqqa t’ għajn lis-settur:</p>
<p><a
href="http://ec.europa.eu/trade/issues/bilateral/regions/candidates/sect_ovw.htm">http://ec.europa.eu/trade/issues/bilateral/regions/candidates/sect_ovw.htm</a></p>

