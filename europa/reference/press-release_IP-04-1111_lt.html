<h1>
<a name="Heading4"></a><b>ŽIV/AIDS – Europa ir
kaimyninės šalys planuoja bendrus veiksmus siekdamos sustabdyti
epidemiją</b></h1>
<p><b><i>Sveikatos apsaugos ministrai, AIDS ekspertai, pramonės ir
pilietinės visuomenės atstovai iš visų ES šalių ir
jos rytinių kaimynių šiandien susitinka Vilniuje, kad
galėtų įsipareigoti imtis veiksmų, siekiant sustabdyti
atsinaujinančią ŽIV/AIDS epidemiją.  Vilniaus konferencijos
dalyviai priims deklaraciją, kurioje įsipareigos kartu su visais
šioje srityje dirbančiais partneriais imtis koordinuotų
veiksmų kovojant su šia liga visame žemyne.  Kaip pagrindinis
šių priemonių elementas bus priimtas neseniai Europos Komisijos
pristatytas priemonių rinkinys (žr. EK pranešimą spaudai <a
href="/rapid/pressReleasesAction.do?reference=IP/04/1076&format=HTML&aged=0&language=EN&guiLanguage=en">IP/04/1076</a>).
Atidarydamas šią konferenciją kartu su Lietuvos Ministru
Pirmininku Algirdu Brazausku, Europos Komisijos narys Pavelas Telička
pasveikino šią deklaraciją kaip svarbų pirmąjį
žingsnį:    „Dabar pagrindinis iššūkis –
paversti politinius įsipareigojimus konkrečiais veiksmais per
ateinančius aštuoniolika mėnesių,“ pasakė p.
Telička.  Nuo 1995 m. naujai nustatytų ŽIV atvejų
skaičius Vakarų Europoje padvigubėjo.  Kai kurios iš
šalių, įstojusių į ES šių metų
gegužės 1 d., bei kai kurios ES rytinės kaimynės pirmauja
pasaulyje pagal naujai nustatytų atvejų skaičių.</i></b></p>
<p>Po susitikimo su AIDS pacientais ir nevyriausybinių organizacijų
atstovais, Europos Komisijos narys Pavelas Telička pasakė:
„Pagrindinė šio ministrų susitikimo idėja aiški.
Europos žemynas turi sutelkti savo jėgas prieš
atsinaujinančią grėsmę. Kai kurios vyriausybės tiesiog
nepakankamai dirba šioje srityje ir privalo žiūrėti į
tai, kaip į politinį prioritetą. Šiuo metu mums reikia
aiškių nacionalinių strategijų, aprėpiančių
geriausią šios srities patirtį ir suteikiančių
kiekvienam dalyviui atskirą vaidmenį.“ </p>
<p><b>Partnerystė ir veiksmų koordinavimas kovojant su
ŽIV/AIDS</b></p>
<p>Deklaracija, kurią planuojama priimti Vilniuje, pateikia pagrindinį
kovos su ŽIV/AIDS planą Europoje ir kaimyninėse šalyse. 
Tarp patvirtintų įsipareigojimų yra šie:</p>
<ul>
<li>Nuoseklių ir aiškių, bei pakankamai finansuojamų
nacionalinių ŽIV/AIDS prevencijos strategijų rengimas </li>
<li>Pilietinės visuomenės dalyvavimas vertinant strategijų
dėka pasiektą pažangą</li>
<li>Veiksmingos ŽIV/AIDS prevencijos priemonės, kaip pavyzdžiui,
prezervatyvų naudojimo skatinimas, rizikos mažinimo programos
narkomanams, vartojantiems intraveninius narkotikus</li>
<li>Visuotinio gydymo prieinamumo užtikrinimas </li>
<li>Kova su socialine atskirtimi ir ŽIV/AIDS sergančių
žmonių diskriminacija</li>
<li>Bendradarbiavimas ir veiksmų koordinavimas tarp Bendros JT
ŽIV/AIDS programos (UNAIDS) ir Europos Sąjungos teikiant techninę
ir finansinę paramą šalių vyriausybėms ir kitiems
partneriams.</li>
<li>Bendradarbiavimas ieškant geriausių darbo būdų ir
renkant duomenis</li>
<li>Tyrimai ieškant efektyvesnės prevencijos ir naujų vaistų
nuo ŽIV/AIDS</li></ul><p><b>Daugiau informacijos </b></p>
<p>Daugiau informacijos apie ES politiką ir iniciatyvas dėl
AIDS/ŽIV galima rasti internete:</p>
<p><a
href="http://ec.europa.eu/health/ph_threats/com/aids/aids_en.htm">http://ec.europa.eu/health/ph_threats/com/aids/aids_en.htm</a></p>

