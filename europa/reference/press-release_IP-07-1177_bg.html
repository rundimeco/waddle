<h1>
<a name="Heading4"></a><b>Европейските
градове:</b><b>
„Добри места
за живот и
работа с
нарастваща
привлекателност“,
показва
проучване на
Евробарометър</b></h1>
<h2>
<a name="Heading7"></a><sub><tt><b><i> </i></b></tt></sub><b><i>На
хората им
харесва да
живеят в
градовете и
очакват те да
се развиват
като все
по-привлекателни
места за
работа и
живот.  Такива
са основните
изводи от
проучването
на
Евробарометър,
свързано с
качеството
на живота в
европейските
градове.
Повече от три
четвърти от
интервюираните
са доволни от
качеството
на живота в
градовете, в
които живеят, 
и
мнозинството
гледа
позитивно на
тяхното
бъдеще.
Въпреки че
като цяло
гражданите
смятат, че
нивото в
сфери като
образование,
здравеопазване
и култура е
задоволително,
много от тях
изпитват
тревога,
породена от
проблеми
като
намирането
на работа,
високите
цени на
жилищата и
замърсяването.</i></b></h2>
<p>„<i>Настоящото
проучване
показва, че
хората са
позитивно
настроени по
отношение на
живота в
градовете
като цяло, но
също така
откроява
техните
страхове. То
ни дава
насоки за
разработване
на бъдещите
политики“,
</i>каза Данута
Хюбнер,
комисар по
регионалната
политика.</p>
<p>В общо 75
европейски
града са били
проведени
петстотин
телефонни
интервюта,
като всеки от
запитаните е
отговорил на
23 въпроса.
Отговарящите
са изразили
мнение до
каква степен
одобряват
или
отхвърлят
твърдения,
подобни
например на
твърдението:
„Доволен съм
от
качеството
на живот в моя
град“.</p>
<p>В Пиатра
Нямц
(Румъния),
Талин
(Естония),
Вилнюс
(Литва),
Клуж-Напока
(Румъния),
Бургас
(България),
повече от 80% от
хората са се
съгласили
със следното
твърдение:
През
следващите
пет години
животът в [име
на града, в
който живее
отговарящият]
ще бъде
по-приятен. </p>
<p>По
отношение на
качеството
на градския
транспорт
водещо място
заемат: 
Хелзинки,
Виена, Рен,
Хамбург и
Мюнхен.
Оценката за
културните и
спортни
съоръжения,
както и за
зелените
пространства
и за услугите,
свързани със
здравеопазване
и
образование,
е
сравнително
добра в
рамките на
целия
Европейски
съюз.  </p>
<p>Що се отнася
до сферите на
загриженост,
замърсяването
се откроява
като
сериозен
проблем в 62
града. Само в 11
града
мнозинството
единодушно
се е
съгласило,
че:„<i>Е лесно
да се намери
добро жилище
на разумна
цена</i>.“</p>
<p>Най-добрите
градове от
гледна точка
на
възможностите
за намиране
на работа са
Прага,
Копенхаген и
Дъблин,
където
повече от 70 % от
запитаните
са се
съгласили с
твърдението,
че работа се
намира лесно.
В три от
четири града
обаче
повечето от
интервюираните
са изразили
несъгласие с
това
твърдение.  В
три града –
Палермо,
Неапол и
Франкфурт на
Одер,
по-голямата
част от
хората са
заявили, че
намирането
на работа е
трудно.<br>Обобщеният
преглед на
резултатите
за 70 града в 27-те
държави-членки
на
Европейския
съюз и в пет
града в
Хърватия и в
Турция, както
и подробните
резултати от
проучването,
са на
разположение
на адрес:</p>
<p><a
href="http://ec.europa.eu/regional_policy/urban2/audit_en.htm">http://ec.europa.eu/regional_policy/urban2/audit_en.htm</a>
</p>
<p>Градската
статистика,
чийто
източник е
Европейският
градски одит
(с данни за
над 300 града),
предоставя
по-пълна
картина за
общественото
мнение [<a
href="http://www.urbanaudit.org/">www.urbanaudit.org</a>].<br>Още
информация
относно
европейската
регионална
политика на
адрес:</p>
<p><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a>
</p>

