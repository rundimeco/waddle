<h1>
<a name="Heading4"></a><b>Wysokiej rangi urzędnicy odpowiedzialni
za EFRR omawiają cel “Konkurencyjność i zatrudnienie
</b><b>w regionach” we Włoszech</b></h1>
<p><b><i>Przyszłość celu “konkurencyjność i
zatrudnienie w regionach” była głównym tematem
omówiony podczas seminarium zorganizowanego przez Komisję
Europejską we współpracy z władzami włoskimi w Turynie
w dniach 15 i 16 września. Przedstawiciele pięćdziesięciu
regionów z ośmiu Państw Członkowskich omówili kwestie
dotyczące innowacji i zrównoważonego rozwoju,
podkreślając, że wkład polityki regionalnej w latach
2007-2013 zapewni możliwości jak i wyzwania dla wzrostu i powstawania
miejsc pracy w kwalifikujących się regionach. </i></b></p>
<p>Komisja Europejska przedstawiła wkład Europejskiego Funduszu
Rozwoju Regionalnego (EFRR) w realizację strategii lizbońskiej poprzez
politykę regionalną opartą na trzech głównych
kierunkach określonych w „Strategicznych wytycznych
Wspólnoty” przyjętych w lipcu przez Komisję:</p>
<ul>
<li>wzrost atrakcyjności Europy oraz regionów jako miejsca
inwestowania i pracy</li>
<li>nacisk na wiedzę i innowację jako czynniki wzrostu</li>
<li>umożliwianie tworzenia większej liczby i lepszych miejsc
pracy.</li></ul><p>Na seminarium obecne były władze krajowe,
regionalne i lokalne oraz prezydenci, a także ponad dwustu wyższych
urzędników odpowiedzialnych za programowanie i wdrażanie EFRR we
Włoszech, Hiszpanii, Francji, Wielkiej Brytanii, Grecji, Szwecji, Republice
Czeskiej i na Węgrzech. </p>
<p>Komisarz Danuta Hübner podzieliła pozytywne opinie wyrażone
przez uczestników dotyczące celów wspólnotowej polityki
regionalnej i oświadczyła, że „<i>Komisja będzie
kontynuować prace nad wspieraniem przyszłej konkurencyjności
regionów w ich zapotrzebowaniu na poziom wsparcia z funduszy strukturalnych
[niezbędny, by pozytywnie przyczynić się do modernizacji] i
dostosowania tych gospodarek do strategii lizbońskiej</i>. <i>Dalsze
redukcje w perspektywie finansowej UE na lata 2007-2013 mogłyby ostatecznie
poddać w wątpliwość znaczenie i istnienie celu
konkurencyjności regionalnej, bez dostarczania cennego wsparcia na
realizacje celów Unii Europejskiej.</i>” </p>
<p>Dyskusja skupiła się na impulsie, który fundusze strukturalne
mają zapewnić gospodarkom regionalnym, stanowiąc zasadniczy
wkład w realizację odnowionej strategii lizbońskiej. Władze
różnych Państw Członkowskich podkreśliły
również zaniepokojenie obecnym stanem negocjacji w zakresie
perspektywy finansowej Wspólnoty na lata 2007-2013, ryzyko zagrożenia
procesu przygotowań i terminowego wdrożenia strategii rozwoju
regionalnego mających na celu generowanie wzrostu gospodarczego i
zatrudnienia.</p>
<p>To wydarzenie stanowiło pierwszą możliwość dla
przyszłych konkurencyjnych regionów do wymiany poglądów na
temat zawartości i struktury krajowych strategicznych ram odniesienia na
lata 2007-2013, ze szczególnym uwzględnieniem interoperacyjności
interwencji regionalnych, krajowych i wspólnotowych. Umożliwiono
również wymianę doświadczeń między uczestnikami
podczas dwóch warsztatów tematycznych na temat polityk
dotyczących innowacji i zrównoważonego rozwoju. </p>
<p><b>Podstawa</b></p>
<p>W okresie od 2000 do 2006 r. środki przekazane najbiedniejszym regionom
Unii za pośrednictwem Funduszy Strukturalnych i innych instrumentów
wyniosły 265 mld EUR, co stanowi jedną trzecią budżetu Unii.
Większość tych środków jest przekazywana poprzez
wieloletnie programy rozwoju, zarządzane wspólnie przez Komisję
Europejską, Państwa Członkowskie i władze regionalne. W
okresie od 2007 do 2013 r. Komisja proponuje przeznaczyć na
zreformowaną politykę spójności 336,1 mld EUR. Nowa Polityka
Spójności obecnie negocjowana w Radzie będzie miała na celu
zwiększenie konkurencyjności gospodarki europejskiej jako
całości oraz zbieżność pomiędzy mniej
zamożnymi Państwami Członkowskimi i regionami. <br><b>Więcej
informacji:</b><br><a
href="http://ec.europa.eu/regional_policy/index_en.htm">http://ec.europa.eu/regional_policy/index_en.htm</a>
</p>
<p>Strona internetowa: <a
href="http://www.regione.piemonte.it/industria/seminar">www.regione.piemonte.it/industria/seminar</a>
</p>

