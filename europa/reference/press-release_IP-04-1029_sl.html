<h1>
<a name="Heading4"></a><b>Predlagani za predsednika Komisije Barroso
predstavi svojo ekipo</b></h1>
<p><b><i>Danes je novo imenovani predsednik Evropske komisije najavil
politične portfelje, ki jih je dodelil vsakemu članu svoje skupine.
Odločitve izhajajo iz podrobnih pogovorov z vsakim imenovanim komisarjem z
namenom izgraditve močnega timskega duha. Nova Komisija je zanesljiva in
politično izkušena. Združuje ljudi različnih političnih
spektrov in ima več žensk kot kdajkoli prej. Vsi komisarji bodo imeli
enako moč kot člani kolegija. Barroso je predstavil nekatere
organizacijske popravke z namenom, da doseže ključne politične
prednostne naloge.</i></b></p>
<p><b>Visoka kakovost in politična skupina</b></p>
<p>Določitev portfeljev je grajena na političnih izkušnjah visoke
kakovosti in različnih strokovnih znanjih in izkušnjah imenovanih
komisarjev. José Manuel Barroso navaja: “Sestavil sem ta trden team
in tako zagotovil, da bomo delali učinkovito in dosegli cilje, ki smo si
jih zastavili. Zdi se mi pomembno, da so člani skupine predani
splošnim evropskim interesom. Komisarji bodo sodelovali in delali v korist
državljanov Evropske unije." Odločitev Barrosa, da bo združil vse
pisarne komisarjev v stavbi Berlaymont, uresničuje njegov namen delovanja v
ekipi.   </p>
<p>Novo komisijo sestavljajo ljudje z izčrpnimi izkušnjami  na
različnih političnih področjih. Člani Komisije so pridobili
temeljita znanja o politiki Evropske unije in njenih institucijah. So bivši
predsedniki vlad in ministri ter sedanji komisarji. Nekateri so tudi vodili
pristopna pogajanja svoje države z Unijo. Nekateri so bili člani 
Konvencije.  </p>
<p>Nova Komisija je izredno harmonična skupina. Sestavlja jo največje
število žensk kadarkoli v Evropski komisiji in so izredno
izkušene na različnih političnih ravneh. </p>
<p>Vloga posameznega komisarja ni omejena na vodenje svojega portfelja.
Komisarji delujejo kot kolegij in skupno odločajo o vseh zadevah. Vsak
komisar bo enakovreden v procesu kolektivnega odločanja. Pooblastila se ne
bodo prenašala na skupino komisarjev.  Barroso je povedal: “Ne
želim prvo- in drugorazrednih komisarjev. Vsi so enako pomembni. Želim
si, da moj vpliv temelji na zanesljivem skupinskem delu.”</p>
<p>Da bi povečali kolegialnost, bo imela Komisija več neformalnih
zasedanj in bo tako izboljšala sodelovanje med oddelki in osebnimi
pisarnami komisarjev. Komisija potrebuje fleksibilno organizacijo, da bi se
lahko hitro odzivala na dogodke in določala dnevni red. Če bo
primerno, bo delo Komisije pripravljeno vnaprej po tematskih skupinah in
nalogah. To bo združilo komisarje, katerih portfelji se nanašjo na
določen političen izziv.</p>
<p><b>Spremembe za doseganje političnih prioritet</b></p>
<p>Nova Komisija je bila imenovana, da bi dosegla nedvoumne rezultate za narode
Evropske unije in da bi okrepila vlogo Evrope v svetu. Njena sestava temelji na
mnogih elementih sedanje Komisije. Barroso ni čutil potrebe, da bi
revolucionarno preuredil oddelke Komisije. Kjer je spremenil oddelke in
portfelje, je bil njegov cilj izboljšanje zmogljivosti za oblikovanje
politik in doseganje političnih prioritet.</p>
<p>Barroso je izjavil: “Posebno pozornost posvečam komuniciranju z
Evropo. Brezbrižnost, pokazana na zadnjih evropskih volitvah, je
zaskrbljujoča. Podpredsednico sem prosil, da naj se posebej posveti delu na
komunikacijski strategiji. Ljudem je treba bolj jasno povedati, kaj počne
Evropa in čemu to počne.” Ista podpredsednica bo tudi pristojna
za institucionalne odnose. Sodelovala bo tako z EU institucijami kot tudi z
nacionalnimi parlamenti in državljani.</p>
<p>Lizbonska strategija, katere cilj je Evropa do leta 2010 postane najbolj
konkurenčno gospodarstvo, se ne izvaja dovolj uspešno. Komisija in
države članice morajo dosegati boljše rezultate. Barroso bo
osebno usklajeval vsa prizadevanja za oživitev Lizbonske strategije.
Imenoval je podpredsednika, ki bo zastopal skladno stališče Komisije v
Svetu za konkurenco.</p>
<p>Barroso se je odločil, da bo poskrbel za enake možnosti, s tem da
je jasno dodelil to nalogo komisarju, katerega pristojnosti so zaposlovanje in
socialne zadeve in bo predsedoval skupini komisarjev za enake možnosti.</p>
<p>Barroso poudarja potrebo po učinkovitem usklajevanju v zunanji politiki.
Predsedoval bo skupini komisarjev za zunanje zadeve. Pomembna prednostna naloga
bo sosedska politika EU. Odgovornost zanjo bo dodeljena komisarju, pristojnemu
za zunanje odnose. Eden od ciljev skupine komisarjev je priprava na prihod
novega ministra za zunanje zadeve in izvajanje evropske diplomatske službe.
Ko se bo pridružil Komisiji, bo minister za zunanje zadeve imenovan za
podpredsednika, pristojnega za zunanje zadeve.</p>
<p>Reforma upravljanja Komisije je neprekinjen proces in ne enkraten dogodek.
Barroso se je odločil imenovati podpredsednika, ki bo nadzoroval
“upravo, revizijo in boj proti prevaram”. Podpredsednik bo zagotovil
ustrezno upravljanje in poskrbel za pregledno poročanje Evropskemu
parlamentu.</p>
<p><b>Naslednji koraki</b></p>
<p>Skupina se bo prvič srečala na neformalnem zasedanju v petek, 20.
avgusta, v Bruslju. Pridobiti si mora zaupanje in odobritev Evropskega
parlamenta pred 1. novembrom. Parlamentarni odbori bodo komisarje zaslišali
individualno. Zaslišanja bodo potekala dva tedna od 27. septembra dalje. Ko
bo Parlament dal svojo odobritev, bo skupina delala na razvijanju svoje
politične vizije in na podrobnem programu za naslednjih pet let.</p>
<p><b>Pojasnilo za urednike</b></p>
<p>Glavne spremembe, ki jih uvaja José Manuel Barroso za sedanje
stanje:</p>
<ul>
<li>predsednik osebno predseduje skupini komisarjev v zvezi z zunanjimi odnosi
in Lizbonsko strategijo;</li>
<li>novo delovno mesto podpredsednika za institucionalne odnose in
komunikacijsko strategijo;</li>
<li>podpredsednik zagotavlja skladen pristop Komisije v Svetu za
konkurenčnost;</li>
<li>največji delež komisark doslej;</li>
<li>ločitev trenutnih portfeljev: transport in energija; kmetijstvo in
ribištvo; notranji trg in obdavčevanje;</li>
<li>večja raba delovnih skupin za predvidevanje političnih
vprašanj; </li>
<li>združitev komisarjev v eni stavbi (Berlaymont);</li>
<li>ločitev finančnega nadzora in proračunskih zadev ter
imenovanje podpredsednika za nadzor kvalitetnega vodenja.</li></ul><p>Nova
Komisija bo začela delovati 1. novembra, če jo bo z glasovanjem
potrdil Evropski parlament.  Evropski parlament lahko glasuje o celotnem organu
in ne o posameznih komisarjih. </p>
<p>V skladu s Pogodbo o določitvi evropske ustave bo minister za zunanje
zadeve EU deloval v Komisiji kot podpredsednik po ratifikaciji Ustave. </p>
<p>Po Pogodbi ima predsednik Komisije pristojnosti, da podeljuje in prerazporeja
politične odgovornosti. Besedilo iz člena 217, ki trenutno velja, je
naslednje:</p>
<p><i>1. Komisija deluje pod političnim vodstvom svojega predsednika, ki
odloča o njeni notranji organizaciji in tako zagotavlja, da je njeno
delovanje dosledno in učinkovito ter da temelji na kolegialnosti.</i></p>
<p><i>2. Obveznosti Komisije razporedi in dodeli njenim članom njen
predsednik. Predsednik lahko te obveznosti med mandatom Komisije prerazporedi.
Člani Komisije izvajajo naloge, ki jim jih je dodelil predsednik, pod
njegovim vodstvom.</i></p>
<p><i>3. Po odobritvi kolegija predsednik imenuje podpredsednike med njegovimi
člani.</i></p>
<p><i>4.</i> <i>Član Komisije odstopi, če predsednik tako zahteva po
pridobitvi odobritve kolegija. </i></p>
<p>Fotografije 25 članov Komisije pod vodstvom Barrosa so na voljo v
avdiovizualni knjižnici Komisije: <a
href="http://ec.europa.eu/mediatheque/photo/barroso/commission_en.htm">http://ec.europa.eu/mediatheque/photo/barroso/commission_en.htm</a>
</p>

