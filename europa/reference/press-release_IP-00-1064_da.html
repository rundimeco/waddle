<H3>
<P><B>Konkurrence: Kommissionen frems</B><B>ætter forslag til en forordning om gennemgribende </B><B>ændringer af gennemf</B><B>ørelsesbestemmelserne til traktatens artikel 81 og 82</B></H3>
<P><I><B>Europa-Kommissionen har i dag vedtaget et forslag til forordning om anvendelse af traktatens artikel 81 og 82, der er EU's konkurrenceregler for henholdsvis karteller og misbrug af dominans. Det er form</B></I><I><B>ålet med dette forslag at udskifte de nuv</B></I><I><B>ærende regler, der stammer fra 1962, og som giver Kommissionen eneret til at godkende virksomhedsaftaler, med en ordning, hvor ikke blot Kommissionen, men ogs</B></I><I><B>å de nationale myndigheder og domstole kan anvende artikel 81 fuldt ud. </B></I><I><B>« </B></I><I><B>Der er her tale om det vigtigste lovgivningsinitiativ p</B></I><I><B>å konkurrenceomr</B></I><I><B>ådet, siden fusionsforordningen blev vedtaget i 1990</B></I><I><B> </B></I><I><B>»</B></I><I><B>, udtalte kommiss</B></I><I><B>ær Mario Monti og tilf</B></I><I><B>øjede: </B></I><I><B>« </B></I><I><B>Efter at konkurrencereglerne nu har v</B></I><I><B>æret anvendt i 40 </B></I><I><B>år, er de velkendte for virksomhederne, og de nationale myndigheder kan ogs</B></I><I><B>å medvirke ved anvendelsen af dem. Dette vil give Kommissionen mulighed for at koncentrere sit arbejde om bek</B></I><I><B>æmpelse af karteller og misbrug af dominans</B></I><I><B> </B></I><I><B>»</B></I><I><B>. I april 1999 vedtog Kommissionen en hvidbog, hvori den skitserede hovedlinjerne i reformforslaget. Det forslag, der er vedtaget i dag, er blevet udarbejdet p</B></I><I><B>å grundlag af Europa-Parlamentets og Det </B></I><I><B>Økonomiske og Sociale Udvalgs bidrag og de mange bem</B></I><I><B>ærkninger, som Kommissionen har modtaget fra de nationale myndigheder og erhvervslivet.</B></I>
<P><B>Forslagets indhold</B>
<P>Det forordningsforslag, som Kommissionen har vedtaget, medfører gennemgribende ændringer af gennemførelsesbestemmelserne til traktatens artikel 81 og 82. Det omfatter hverken statsstøtte eller fusionskontrol. De nye regler erstatter den velkendte forordning nr. 17 af 1962, der er en af hjørnestenene i Fællesskabets konkurrenceret, men som nu efter fire årtier må tilpasses efter de økonomiske og institutionelle forhold, der har ændret sig meget. Forordningen skal vedtages af Rådet, og Europa-Parlamentet vil blive konsulteret.
<P>Kommissionen foreslår en ordning, hvor de nationale konkurrencemyndigheder og domstole kan anvende traktatens artikel 81 fuldt ud, som det er tilfældet med artikel 82. Konkurrencemyndighederne og Kommissionen skal samarbejde om at bekæmpe overtrædelser af EU's konkurrenceregler. De nationale domstole skal beskytte borgernes rettigheder i henhold til EU-reglerne ved at tilkende skadeserstatning eller træffe afgørelse om opfyldelse af kontrakter.
<P><B>Bedre beskyttelse af konkurrencen af hensyn til forbrugerne</B>
<P>Formålet med forordningsforslaget er en bedre beskyttelse af konkurrencen i EU, og det udvider derfor beføjelsen til at anvende EU-reglerne fuldt ud til de nationale konkurrencemyndigheder og domstole. Ved udsigten til EU's udvidelse er dette af stor betydning, da en enkelt institution - Kommissionen - ikke kan sikre helt alene, at EU-reglerne overholdes. Den nuværende ordning bygger på anmeldelse af aftaler til Europa-Kommissionen, der har enekompetence til at godkende konkurrencebegrænsende aftaler. Erfaringerne har vist, at denne anmeldelsesordning ikke er hensigtsmæssig, når det gælder beskyttelsen af konkurrencen, og med afskaffelsen af denne ordning får Kommissionen mulighed for at koncentrere sit arbejde om bekæmpelse af de alvorligste tilfælde af konkurrencebegrænsning og misbrug af dominans. Endelig foreslås der en styrkelse af Kommissionens muligheder for at afsløre og straffe karteller og andre overtrædelser. Forslaget giver således mulighed for en bedre beskyttelse af konkurrencen og sikrer, at forbrugerne kan udnytte fordelene ved det indre marked fuldt ud.
<P><B>Decentralisering uden renationalisering</B>
<P>Det er et centralt element i Kommissionens forslag, at de nationale konkurrencemyndigheder og domstole inddrages i større omfang. Det er nemlig vigtigt, at beslutningerne træffes tæt på borgerne for at sikre en fælles konkurrencekultur og fremme anerkendelsen af EU-reglerne.
<P>Men som Europa-Parlamentet gentagne gange har påpeget, må en større decentralisering under ingen omstændigheder medføre en renationalisering af konkurrencepolitikken, der er en af EU's grundpiller. Alle virksomheder skal behandles uden forskelsbehandling i hele EU's område. Forslaget til forordning bibeholder derfor Kommissionens selvstændige beslutningsbeføjelser og indfører informations- og samarbejdsprocedurer, der skal sikre en ensartet anvendelse af reglerne i hele EU.
<P><B>Mere </B><B>« lige konkurrencevilk</B><B>år </B><B>» og mindre bureaukrati for virksomhederne</B>
<P>Et af forslagets vigtigste aspekter går ud på, at alle beslutningstagende organer kun anvender et sæt retsregler, når samhandelen mellem medlemsstaterne påvirkes. I fremtiden vil virksomhederne derfor ikke stå over for seksten forskellige sæt retsregler, når deres transaktioner påvirker samhandelen, da det i så fald kun er EU-retten, der gælder. Dette vil sikre virksomhederne ensartede konkurrencevilkår i hele EU og væsentligt nedbringe de omkostninger, de skal afholde for at kunne anvende deres aftaler. Desuden vil afskaffelsen af anmeldelsesordningen lette de administrative byrder, som den nuværende ordning pålægger dem.
<P>Fra den 28. september 2000 vil Generaldirektoratet for Konkurrence gøre forslaget til forordning tilgængeligt på sit websted:
<P><A HREF="http://ec.europa.eu/competition/antitrust/others/">http://ec.europa.eu/competition/antitrust/others/</A>
