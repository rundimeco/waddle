<H3>
<P><B>Autoverzekering: de Commissie verzoekt Itali</B><B>ë om de bevriezing van de prijzen te be</B><B>ëindigen</B></H3>
<P><I><B>De Europese Commissie heeft besloten om Itali</B></I><I><B>ë te verzoeken binnen drie weken een einde te maken aan de bevriezing van de tarieven voor wettelijke-aansprakelijkheidsverzekeringen voor motorvoertuigen. De Commissie heeft het antwoord van Itali</B></I><I><B>ë op de ingebrekestelling van 13 juli (zie IP/00/773) grondig onderzocht en is van mening dat deze bevriezing van de prijzen in strijd is met de derde richtlijn schadeverzekering (92/49/EEG), die de vrije handel in verzekeringsproducten in de Unie beoogt en de beginselen van de vrijheid van vestiging en het vrij verrichten van diensten ten uitvoer legt. Volgens de Commissie maakt deze prijsbevriezing geen deel uit van een algemeen prijsreguleringssysteem en is zij evenmin gerechtvaardigd op grond van het algemeen belang. De Commissie zal dit verzoek in de vorm van een met redenen omkleed advies, de tweede fase van de inbreukprocedure van artikel 226 van het EG-Verdrag, aan Itali</B></I><I><B>ë meedelen. Als Itali</B></I><I><B>ë niet binnen drie weken een bevredigend antwoord op dit advies geeft, kan de Commissie de zaak aanhangig maken bij het Hof van Justitie.</B></I>
<P>Op 28 maart jongstleden heeft de Italiaanse regering decreet nr. 70/2000 uitgevaardigd, dat noodmaatregelen ter beteugeling van de inflatiedruk behelst. Bij wet nr. 137 van 26 mei 2000 heeft het Italiaanse parlement dit decreet in wet omgezet. Deze bepalingen hebben als doel:
<UL><P><LI>premieverhogingen gedurende een jaar te verbieden voor verzekeringsnemers op grond van wier contracten de tarieven op de vervaldatum afhankelijk van de schade kunnen worden gewijzigd, indien deze verzekeringnemers tijdens de laatste referentieperiode geen ongeval hebben veroorzaakt;
<P><LI>de tarieven te bevriezen op 29 maart 2000 (de datum waarop de betwiste maatregelen van kracht worden) voor alle nieuwe contracten op grond waarvan de tarieven afhankelijk van de schade kunnen worden gewijzigd;
<P><LI>bepaalde elementen van het commerciële aanbod te bevriezen;
<P><LI>elke verzekeringsmaatschappij die in de autoverzekeringsbranche actief is, te verplichten een bonus-maluscontract aan te bieden met een absoluut eigen risico van ten minste 500 000 ITL en ten hoogste 1 000 000 ITL;
<P><LI>toe te staan dat de verzekeringsnemers hun contracten vervroegd beëindigen wanneer de tariefverhoging hoger is dan de verwachte inflatie.
</UL><P>Deze bepalingen gelden tevens voor telematisch of telefonisch gesloten contracten, ongeacht of deze vanuit Italië dan wel een andere lidstaat worden aangeboden overeenkomstig het beginsel van vrije dienstverlening. Deze beperkingen ontmoedigen of verhinderen zelfs dat niet-traditionele aanbieders actief worden op de Italiaanse markt: omdat zij geen aantrekkelijker aanbiedingen kunnen doen, is het voor hen moeilijker klanten te werven.
<P>Hoewel het Italiaans parlement bij de omzetting van decreet nr. 70/2000 in een wet het toepassingsgebied heeft beperkt tot de sector van de WA-verzekeringen voor motorvoertuigen, gaat het volgens de Italiaanse regering om een geheel aan maatregelen ter bestrijding van de inflatie. Voor de andere sectoren heeft het Italiaans parlement echter de voorkeur gegeven aan andere instrumenten van wetgevende (ontwerp betreffende de tarieven van de openbare diensten van regio's en gemeenten; wetsontwerpen betreffende de visvangst, het spoorwegvoer en de vaststelling van de vergoeding voor lichamelijke schade) of administratieve aard (verlaging van de heffing op benzine- en andere met 50 lire per liter). De Commissie is dan ook van oordeel dat er in deze omstandigheden geen sprake is van een algemeen prijsreguleringssysteem dat de inbreuken op de vrije handel in verzekeringsproducten zou kunnen rechtvaardigen.
<P>Begin oktober heeft Italië een aanvullend antwoord op de ingebrekestelling aan de Commissie gericht, waarin het de getroffen maatregelen rechtvaardigt door aan te voeren dat de mededingingsautoriteiten een boete van € 362 miljoen hebben opgelegd aan 38 ondernemingen die in Italië actief zijn op het gebied van de WA-verzekeringen voor motorvoertuigen omdat zij onderling informatie hadden uitgewisseld teneinde de mededinging te beperken. De Commissie respecteert de beslissingen van de bevoegde nationale mededingingsautoriteiten, maar is van mening dat een algemene prijsbevriezing, die van toepassing is op <B>alle</B> ondernemingen die in Italië in een bepaalde sector actief zijn, niet kan worden gerechtvaardigd door de ontdekking en bestraffing van een kartel of een concurrentieverstorende overeenkomst tussen <B>bepaalde</B> ondernemingen in deze sector.
