<H3>
<P><B>La Commissione decide che l'Italia non pu</B><B>ò accordare la totalit</B><B>à di un aiuto a Solar Tech</B></H3>
<P><I><B>La Commissione europea ha deciso che l'Italia potr</B></I><I><B>à accordare a Solar Tech srl (impresa che fabbrica pannelli solari) soltanto una sovvenzione di 34 milioni di </B></I><I><B>€, invece dei 43 milioni di </B></I><I><B>€ notificati, vale a dire 9 milioni di meno. La Commissione ha imposto questa riduzione avendo considerato che Solar Tech non poteva beneficiare della maggiorazione di aiuto che </B></I><I><B>è autorizzata in favore delle piccole e medie imprese (PMI). </B></I><I><B>È infatti risultato, nel corso dell'indagine, che in realt</B></I><I><B>à Solar Tech fa parte del grande gruppo industriale Permasteelisa e non soffre degli svantaggi tipici delle PMI.</B></I>
<P>In novembre 1999 l'Italia ha notificato un aiuto di 43 milioni di € (circa 80 miliardi di ITL) in favore di Solar Tech, impresa costituita di recente a Manfredonia (Foggia, Italia).La Solar Tech intende costruire uno stabilimento per la fabbricazione di film di silicio amorfo e di pannelli solari integrati, per un importo di 58 milioni di €. L'aiuto verrebbe concesso nel quadro di un regime di aiuti allo sviluppo regionale del Mezzogiorno.
<P>La Commissione non ha potuto approvare incondizionatamente l'aiuto notificato perché è troppo elevato e rischia di falsare la concorrenza in misura contraria al comune interesse: 74% di intensità d'aiuto nominale ovvero 50% al netto delle imposte. Si tratta di un'intensità che è superiore a quella massima ammissibile nella regione considerata, la Puglia, vale a dire il 40% al netto delle imposte.
<P>L'Italia ha sostenuto che Solar Tech è una piccole impresa e che, a questo titolo, può beneficiare di una maggiorazione del 10% netto dell'intensità massima ammissibile. La Commissione autorizza, di fatto, tassi d'intensità superiori per le PMI rispetto a quelli previsti per le grandi imprese a motivo del fatto che le PMI soffrono di svantaggi connessi alla loro dimensione, mentre hanno un ruolo motore nello sviluppo economico.
<P>Ma, nella fattispecie, è risultato che Solar Tech è strettamente legata ad un grande gruppo industriale attivo nel settore della costruzione: il gruppo Permasteelisa che infatti ne detiene il 24%, mentre il 76% restante è detenuto da persone fisiche che sono azionisti e alti dirigenti dello stesso gruppo. Grazie a tali legami Solar Tech non soffre degli svantaggi tipici delle PMI: difficoltà d'accesso al capitale e al credito, alle fonti d'informazione, alle nuove tecnologie, ai mercati, ecc.
