<H3>
<P><B>H</B><B>øje standarder for kvaliteten og sikkerheden ved humant blod og blodkomponenter</B></H3>
<P><I><B>Europa-Kommissionen har vedtaget et forslag til direktiv om h</B></I><I><B>øje standarder for blod og blodprodukter i hele EU. Bestemmelserne tager sigte p</B></I><I><B>å at sikre omfattende bindende standarder for blod og blodprodukter fra donor til patient. Der sikres ogs</B></I><I><B>å klare standarder for alt blod, uanset hvad det i sidste ende skal anvendes til, f.eks. ogs</B></I><I><B>å i forbindelse med medicinsk udstyr. Det sker i overensstemmelse med det udtrykkelige krav i Amsterdam-traktaten om at sikre et h</B></I><I><B>øjt niveau for sundhedsbeskyttelse i blodforsyningsk</B></I><I><B>æden.</B></I>
<P>I direktivforslaget fastsættes der høje standarder for nationale blodcentre, og der indføres et kvalitetssikringssystem for blodcentre, således at blodsikkerheden forvaltes ensartet overalt i EU. Direktivet indeholder endvidere klare standarder for en ordning for sporbarhed og mærkning, som sikrer, at blodet kan spores fra donor til patient og vice versa. Samtidig med at direktivforslaget omfatter nye fælles standarder for blod bestemt til transfusion af mennesker, supplerer det andre EU-direktiver, der vedrører produkter, lægemidler og behandlinger baseret på blod. 
<P>David Byrne, kommissær med ansvar for sundhed og forbrugerbeskyttelse, sagde, at man ikke kan overdrive betydningen for EU af at have sammenhængende bestemmelser på dette område. "Vores borgere forventer at have adgang til blod og blodprodukter, der er kontrolleret ved strenge og godkendte sikkerhedsprocedurer. De, der modtager blod, er pr. definition yderst sårbare. Og vi må - i overensstemmelse med det ansvar, vi har ifølge traktaten - gøre vores yderste for i samarbejde med medlemsstaterne at minimere risiciene for dem, der har størst behov. Vores borgere kan således, uanset hvorhen de rejser i EU, og uanset hvor blodet er tappet, være sikre på, at der gælder samme beskyttelse, der sikrer, at de samme strenge standarder anvendes overalt i EU. Vi må lære af erfaringerne fra dem, hvis liv er blevet ødelagt af kontamineret blod, og vi må arbejde sammen om at indføre høje standarder og minimere risikoen for alle borgere", sagde han. 
<P>Kommissionens forslag tager ikke blot sigte på at udbedre nogle mangler i EU-reglerne.  Medlemsstaterne opfordres til at samarbejde på tværs af grænserne og på EU-plan for at gennemføre foranstaltninger, der skal sikre tapning, testning, behandling, opbevaring og distribution af fuldblod og blodkomponenter, og for at etablere strukturer til godkendelse og overvågning.  Der fastsættes høje standarder for blod- og plasmadonorers egnethed og screening af donorblod i EU.  Der er bestemmelser om uddannelse af det personale, der direkte beskæftiger sig med processen, og der fastsættes regler til sikring af, at fuldblod og blodkomponenter kan spores fra donor til patient overalt i EU.
<P>Kommissionen ønsker at være proaktiv og være forberedt til eventuelle fremtidige risici ved blod og blodprodukter og til en korrekt styring af dem via høring af et nyt ekspertudvalg bestående af medlemsstaternes repræsentanter, som bliver nedsat for at rådgive om den fremtidige udvikling på blodområdet.
