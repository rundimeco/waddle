<h1>
<a name="Heading4"></a><b>Evropska komisija predlaga celovito
strategijo EU za podporo Palestincem</b></h1>
<p><b><i>Komisija je sprejela sporočilo Evropskemu Svetu in Parlamentu z
naslovom „.“ Cilj je vzpostaviti izčrpno, srednjeročno
strategijo za podporo EU Palestincem, osredotočeno na ukrepe, potrebne za
ustanovitev palestinske države, ki bi bila politično in gospodarsko
sposobna preživeti. Gre za takojšnji odziv na nove priložnosti,
ki so se pojavile po umiku Izraela iz Gaze, ter na oceno potreb, ki jo trenutno
pripravlja posebni odposlanec bližnjevzhodne četverice, James
Wolfensohn. Wolfensohn je mednarodno skupnost pozval, naj podvoji pomoč
Palestincem. To bi pomenilo povečanje pomoči iz proračuna
Skupnosti za dvesto do tristo milijonov evrov. Če bo umik Izraela iz Gaze
pripomogel k izvajanju časovnega načrta in če bodo tudi ostali
donatorji bistveno povečali svoje prispevke, je Komisija pripravljena
predlagati sprostitev dodatnih finančnih sredstev v skladu s sporazumom z
državami članicami in Evropskim parlamentom. Strategija, predstavljena
danes, temelji na 60 milijonih evrov, namenjenih za obdobje po umiku, in se
že izvaja</i></b></p>
<p>V Bruslju je komisarka za zunanje odnose in evropsko sosedsko politiko, 
Benita Ferrero-Waldner, povedala: <i>„Ne smemo zamuditi priložnosti,
ki se nam je ponudila z izraelskim umikom iz Gaze. Kot največji donator
Palestincem se je EU odločena resno odzvati na nove priložnosti in
izzive, ki so se pojavili po umiku. Strategija, ki sem jo predstavila danes,
opredeljuje naloge, ki se jih lahko lotimo, ter pojasnjuje pogoje, v
kakršnih jih lahko uspešno izvedemo. Upam, da bodo ta pristop podprle
tudi države članice, tako da bo učinek čim
večji.“ </i></p>
<p><i>Dodala je še: „Če bomo pri izvajanju časovnega
načrta uspešni, je Komisija pripravljena prositi Evropski parlament in
Svet za sprostitev večje vsote dodatnih sredstev Skupnosti. Računamo
na to, da bodo ostali donatorji ravnali enako. Evropa je pripravljena prevzeti
vlogo enega večjih partnerjev za mir, če si bodo vse strani
prizadevale ustvariti ugodne razmere za uspeh.“   </i></p>
<p>Strategija gradi na akcijskem načrtu evropske sosedske politike, o
katerem je bil lani sklenjen dogovor s Palestinsko upravo, a odraža tudi
nove priložnosti. Upamo, da se bodo v razmerah, ki so nastale po umiku,
oblikovali pogoji, v katerih bo palestinsko gospodarstvo lahko ponovno
zaživelo. Predlogi v Sporočilu se osredotočajo na potrebo po
podpori tega vidika priprav na palestinsko državnost in ob njenem razvoju
tudi na politično upravo.  </p>
<p>Sporočilo navaja številne druge pogoje, ki jih je treba izpolniti,
da bi upravičili sodelovanja EU, ki je odvisno tudi od napredka na
šestih prednostnih področjih, ki jih je določil posebni
odposlanec
četverice.<sup><b><a name="fnB1" href="#fn1">[1]</a></b></sup></p>
<p>Sporočilo prav tako spodbuja praktične tristranske pobude Evropske
unije, Izraela in Palestincev, ki bi temeljile na nedavnih uspehih na
področjih energetike in transporta. </p>
<p><b>Podpora volitvam, pravosodnemu sistemu in pravni državi</b></p>
<p>Še naprej podpirati volilni postopek; pomagati Palestincem pri reformi
pravosodja; razviti kratkoročno strategijo za utrditev pravne države,
vključno z bojem proti korupciji in organiziranem kriminalu. </p>
<p><i>Pogoji za sodelovanje EU</i>: izvajanje priporočil evropskega
opazovalca volitev; zavezanost Palestinske uprave k izvajanju reform,
določenih v akcijskem načrtu evropske sosedske politike.</p>
<p><b>Pospeševanje reforme Palestinske uprave</b></p>
<p>Podpreti posodobitev upravljanja prihodkov; pomagati pri nadaljnjem razvoju
finančnega nadzora. </p>
<p>Potrebni so nujni ukrepi za podporo palestinski reformi celotne javne uprave.
EU bi morala pomagati povečati storilnosti s tehnično podporo in
projekti TMIS (vzpostavitev tesne povezave z evropskimi administratorji zaradi
izmenjave najboljših praks).</p>
<p><i>Pogoji za sodelovanje EU: </i>večja odgovornost javnih institucij;
napredek pri prestrukturiranju ministrstev. </p>
<p><b>Izboljšanje pogojev za trgovino in naložbe v palestinsko
gospodarstvo</b></p>
<p>Za razvoj trajnostnega gospodarstva Zahodni breg in Gaza potrebujeta
pomoč pri odpravi še vedno močne odvisnosti od izraelskega
gospodarstva, več pa je treba storiti tudi za diverzifikacijo trgov.
Prednostne naloge so: </p>
<ul>
<li>Razvoj dvostranskih in regionalnih trgovinskih odnosov prek
izboljšanega dostopa palestinskih izdelkov na trg; tehnična
pomoč; dialog za premostitev regulativnih ovir; ter vključitev
palestinskega gospodarstva v regijo.    </li>
<li>Praktične tristranske pobude Evropske unije, Izraela in Palestincev, ki
bi gradile na nedavnih uspehih na področjih energetike in transporta. </li>
<li>Vzpostavitev carinske uprave z napotitvijo strokovnjakov in, če se vse
strani strinjajo, z zagotovitvijo tretje strani kot opazovalke na meji. </li>
<li>Oblikovanje okolja, ki omogoča naložbe zasebnega sektorja, s
pomočjo Palestinski upravi pri reviziji pravnega okvira; podpora zasebnemu
sektorju z morebitno pomočjo pri poklicnem izobraževanju, mikro
posojili in nadaljevanjem dejavnosti EIB na palestinskih ozemljih.   
</li></ul><p><i>Pogoji za sodelovanje EU: </i>vidno izboljšanje varnosti in
dostopnosti ter ukrepanje v zvezi s šestimi točkami, ki jih je
določil odposlanec četverice; zagotovitev Izraela v zvezi z delovanjem
mejnih prehodov na letališčih in v pristaniščih. <b>
</b></p>
<p><b>Obnova infrastrukture na Zahodnem bregu in v Gazi</b></p>
<p>Komisija je že pripravila začetne načrte za pomoč pri
obnovi infrastrukture (<a
href="/rapid/pressReleasesAction.do?reference=IP/05/1159&format=HTML&aged=0&language=EN&guiLanguage=en">IP/05/1159:
European Commission to support the Palestinians with €280 million in
2005</a>). Nadaljnji izčrpni načrt obnove bo moral zajeti transport,
energetiko, upravljanje voda in odpadkov, razvoj podeželja, ponovno
izgradnjo institucij, kot so sodišča in varnostni objekti. </p>
<p><i>Pogoji za sodelovanje EU: </i>Zmanjšati je treba omejitve gibanja in
dostopa za ljudi in blago; potrebno je usklajevanje med donatorji.     </p>
<p>Več informacij o podpori EU mirovnemu procesu na Bližnjem vzhodu je
na voljo na spletni strani:</p>
<p><a
href="http://ec.europa.eu/external_relations/mepp/index.htm">http://ec.europa.eu/external_relations/mepp/index.htm</a><u>
</u></p>
<hr><p><sup><b><a name="fn1" href="#fnB1">[1]</a></b></sup> Mejni prehodi, povezava
med Zahodnim bregom in Gazo, gibanje na Zahodnem bregu, letališče in
pristanišče, hiše v naseljih ter tople grede.</p>


