<h1>
<a name="Heading4"></a><b>Komisija baigia pasiruošti
naujųjų komisarų atvykimui gegužės 1
d.</b><br><a name="Heading5"></a><b></b><b><i>Šiandien Komisija
nusprendė kokių veiksmų ji imsis tam, kad nuo šių
metų gegužės 1 d. dešimt naujų komisarų
galėtų sklandžiai įsijungti į bendrą darbą
Komisijoje. Komisijos nariai iš naujųjų valstybių narių
bus visateisiai Komisijos nariai ir visapusiškai bei aktyviai dalyvaus
priimant sprendimus.  Nors jie neturės jokio portfelio, tačiau,
siekiant palengvinti jų įsijungimą į Komisijos darbą,
naujieji komisarai dirbs kartu su dabartiniais komisarais pastarųjų
kuruojamoje srityje. Kiekvienas naujasis komisaras turės savo
padėjėjų kabinetą. Komisijos pirmininkas Prodi pakvietė
kandidatus į komisarus į neoficialų susitikimą Briuselyje,
kuris vyks š.m. kovo 16 d.</i></b></h1>
<p>„Mes labai džiaugiamės, kad dirbsime kartu su kolegomis
iš naujų valstybių narių.  Tai puikūs labai patyrę
žmonės ir aš esu įsitikinęs, kad jie aktyviai ir labai
naudingai įsijungs į šios Komisijos darbą.  Jų
atvykimas ir ES tarnautojų iš naujųjų šalių
priėmimas dar labiau praturtins šią administraciją“, -
sakė Komisijos pirmininkas Romano Prodi.   </p>
<p>Dėl jų mandato pereinamojo pobūdžio ir ribotos
trukmės naujiesiems komisarams nebus paskirtas atskiras portfelis. Jie
dirbs kartu su vienu iš dabartinių Komisijos narių pastarojo
kuruojamoje srityje.  </p>
<p>Naujų Komisijos narių kabinetai glaudžiai bendradarbiaus su
tų dabartinių Komisijos narių, su kuriais nauji komisarai dirbs
kartu nuo š.m. gegužės 1 iki spalio 31 d., kabinetais. Numatoma,
kad kabinetą sudarys trys A lygio tarnautojai, vienas iš kurių
bus kabineto vadovas (A2) arba kabineto vadovo pavaduotojas (A3).
Mažiausiai vienas iš A lygio tarnautojų turės būti jau
dirbantis Komisijos tarnautojas ir mažiausiai vienas iš jų turi
būti ne komisaro valstybės narės pilietis.</p>
<p>Naujieji komisarai dirbs su dabartiniais komisarais toliau nurodyta tvarka.
Pirmininkas pasilieka sau teisę esant reikalui peržiūrėti
šį paskirstymą.<br><b>Markos Kyprianou </b>(Kipras)  -  Michaele
Schreyer (Biudžetas)<br><b>Siim Kallas </b>(Estija)  -  Pedro Solbes
(Ekonomikos ir pinigų politika) <br><b>Péter Balázs
</b>(Vengrija)  -  Michel Barnier (Regionų politika ir institucinė
reforma) <br><b>Sandra Kalniete</b> (Latvija)  -  Franz Fischler
(Žemės ūkis, žuvininkystė ir kaimo
plėtra)<br><b>Dalia Grybauskaitė</b> (Lietuva) -  Viviane Reding
(Švietimas ir kultūra) <br><b>Joe Borg</b> (Malta)  -  Poul Nielson
(Plėtra ir humanitarinė pagalba)<br><b>Danuta Hübner</b>
(Lenkija)  -  Pascal Lamy (Prekyba)<br><b>Jan Figel</b> (Slovakija)  -  Erkki
Liikanen (Verslas ir informacinė visuomenė)<br><b>Janez Potocnik</b>
(Slovėnija)  -  Günter Verheugen (Plėtra)  </p>
<p><b>Milos Kuzvart</b> (Čekija)  -  David Byrne (Sveikata ir
vartotojų apsauga)</p>

