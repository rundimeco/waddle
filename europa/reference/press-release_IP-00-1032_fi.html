<H3>
<P><B>Komissio ehdottaa v</B><B>ähimm</B><B>äisvaatimuksia pakolaisaseman my</B><B>önt</B><B>ämist</B><B>ä tai peruuttamista koskeville menettelyille</B></H3>
<P><I><B>Euroopan komissio on hyv</B></I><I><B>äksynyt ehdotuksen neuvoston direktiiviksi pakolaisaseman my</B></I><I><B>önt</B></I><I><B>ämist</B></I><I><B>ä tai peruuttamista koskevissa menettelyiss</B></I><I><B>ä j</B></I><I><B>äsenvaltioissa sovellettavista v</B></I><I><B>ähimm</B></I><I><B>äisvaatimuksista. Ehdotuksen v</B></I><I><B>älitt</B></I><I><B>öm</B></I><I><B>än</B></I><I><B>ä tavoitteena on ottaa k</B></I><I><B>äytt</B></I><I><B>ö</B></I><I><B>ön v</B></I><I><B>ähimm</B></I><I><B>äisvaatimukset, joita sovelletaan koko unionissa. Ehdotuksessa esitet</B></I><I><B>ä</B></I><I><B>än sek</B></I><I><B>ä takeet menettelyjen oikeudenmukaisuudelle ett</B></I><I><B>ä v</B></I><I><B>älineet ja keinot menettelyjen tehokkuuden varmistamiseksi. Direktiivi perustuu EY:n perustamissopimuksen 63 artiklan 1 kohdan d alakohtaan ja on keskeinen ensimm</B></I><I><B>äinen toimenpide, joka koskee j</B></I><I><B>äsenvaltioiden turvapaikkamenettelyj</B></I><I><B>ä.</B></I>
<P>Direktiivissä esitetään vain vähimmäisvaatimukset eikä vaadita jäsenvaltioita noudattamaan yhtenäisiä menettelyjä. Jäsenvaltiot voivat säilyttää oman järjestelmänsä, kunhan ne hyväksyvät toimivaltaisia viranomaisia ja sovellettavia menettelyjä koskevat vähimmäisvaatimukset. Jäsenvaltiot voivat esimerkiksi itse päättää, osoitetaanko valitukset pakolaisaseman määrittämistä koskevista ensimmäisistä päätöksistä hallintoviranomaiselle vai tuomioistuimelle. Samoin direktiivi jättää jäsenvaltioiden päätettäväksi, sovelletaanko samoja vähimmäisvaatimuksia myös niiden henkilöiden toissijaiseen suojaan, joita ei todeta pakolaisiksi.
<P>Turvapaikkamenettelyt eivät saisi venyä niin pitkiksi, että suojelua tarvitsevat joutuvat elämään pitkään epävarmuudessa ennen kuin heidän tapauksensa ratkaistaan, samalla kun ne, jotka eivät tarvitse suojelua vaan haluavat vain oleskella jäsenvaltion alueella, käyttävät turvapaikkamenettelyä keinona pitkittää oleskeluaan. Siksi ehdotetaan yksinkertaista ja nopeaa järjestelmää, joka käsittää vain yhden päätöksiä koskevan valitus- tai uudelleenkäsittelykierroksen (joko hallintoviranomaisessa tai tuomioistuimessa) ja lisäksi mahdollisuuden hakea valituselimen päätökseen muutosta tuomioistuimelta.
<P>Ehdotuksen mukaan jäsenvaltiot voivat päättää vapaasti, soveltavatko ne erityisiä menettelyjä tapauksiin, joita ei oteta käsiteltäväksi tai jotka ovat ilmeisen perusteettomia, mutta jos ne päättävät tehdä niin, niiden on noudatettava direktiivissä säädettyjä yhteisiä vaatimuksia. Kyseiset menettelyt koskevat muun muassa ns. 'turvalliseen kolmanteen maahan' tai 'turvalliseen lähtömaahan' liittyviä tapauksia. Vähimmäisvaatimuksia noudattavat jäsenvaltiot voivat lisäksi pitää voimassa tai ottaa käyttöön tällaisiin tapauksiin sovellettavan 'rajamenettelyn'. Tässä menettelyssä hakijalta evätään maahanpääsy hakemuksen ilmeisen perusteettomuuden vuoksi. Rajamenettely on jo käytössä useissa jäsenvaltioissa.
<P>Jotta jäsenvaltiot voisivat käsitellä turvapaikkahakemukset ripeästi ja myöntää hakijoille heidän tarvitsemansa Geneven yleissopimuksen mukaisen suojelun, ehdotuksessa on säännös, jonka nojalla jäsenvaltiot voivat soveltaa erityisiä menettelyjä käsitellessään hakemuksia, joita ei oteta käsiteltäviksi tai joiden katsotaan olevan ilmeisen perusteettomia. Näitä menettelyjä koskevat vähimmäisvaatimukset ehkäisevät osaltaan myös turvapaikanhakijoiden liikkumista jäsenvaltiosta toiseen.
<P>Ehdotuksessa esitetään menettelyjä koskevat vähimmäistakeet sen varmistamiseksi, että voidaan todella tunnistaa ne, jotka ovat suojelun tarpeessa Geneven yleissopimuksen mukaisesti. Näin varmistetaan jäsenvaltioiden kansallisten järjestelmien tarjoaman oikeusturvan vähimmäistaso, mikä voi myös osaltaan vähentää turvapaikanhakijoiden liikkumista jäsenvaltiosta toiseen. Ehdotettuja takeita ovat oikeus henkilökohtaiseen haastatteluun, mahdollisuus ottaa yhteyttä oikeusapua antaviin järjestöihin tai henkilöihin ja oikeus valittaa päätöksistä. 
<P>Lisäksi esitetään erityistakeita henkilöille, joilla on erityisiä tarpeita, esimerkiksi alaikäisille. Näihin kuuluu se, että ilman huoltajaa tulevalle alaikäiselle on nimettävä laillinen holhooja tai neuvonantaja avustamaan ja edustamaan häntä hakemuksen tutkintaan liittyvissä asioissa.
<P><B>Ehdotuksen taustaa</B>
<P>Tämä on ensimmäinen yhteistä eurooppalaista turvapaikkajärjestelmää koskeva komission ehdotus. Jäsenvaltiot sopivat Tampereen Eurooppa-neuvostossa lokakuussa 1999, että lyhyellä aikavälillä otetaan käyttöön yhteinen turvapaikkajärjestelmä, johon sisältyy "turvapaikkahakemuksen käsittelystä vastuussa olevan valtion selkeä ja toimiva määrittely, oikeudenmukaista ja tehokasta turvapaikkamenettelyä koskevat yhteiset normit, yhteiset vähimmäisvaatimukset turvapaikanhakijoiden vastaanotto-olosuhteille sekä pakolaisaseman tunnustamista ja sisältöä koskevien sääntöjen lähentäminen. Sitä olisi myös täydennettävä toissijaista suojelua koskevilla toimenpiteillä, joiden avulla tällaista suojelua tarvitsevalle henkilölle myönnetään asianmukainen asema." Vähimmäisvaatimuksia koskevat ehdotukset on annettava ja niitä koskevat toimenpiteet toteuttava syyskuuhun 2001 mennessä.
<P>Ehdotus perustuu neuvoston ja Euroopan parlamentin käymiin keskusteluihin komission maaliskuussa 1999 esittämästä valmisteluasiakirjasta, jossa käsitellään turvapaikkamenettelyihin sovellettavia yhteisiä vähimmäisvaatimuksia. Euroopan parlamentti antoi asiaa koskevan päätöslauselman viime kesäkuussa. Jäsenvaltiot ovat esittäneet valmisteluasiakirjasta huomautuksensa ja eri järjestöt, muun muassa Yhdistyneiden Kansakuntien pakolaisasiain päävaltuutettu, ovat antaneet siihen kirjallisen vastauksen.
<P>Seuraavaksi esitetään turvapaikkamenettelyjä käsittelevä tiedonanto, jossa hahmotellaan jatkotoimenpiteitä, jotka voisivat johtaa EU:n yhteisen turvapaikkajärjestelmän luomiseen pitkällä aikavälillä. Tiedonantoa pyysi komissiolta Tampereen Eurooppa-neuvosto, ja se valmistuu tämän vuoden loppuun mennessä.
