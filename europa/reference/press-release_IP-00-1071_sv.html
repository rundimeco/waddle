<H3>
<P><B>Kommissionen f</B><B>öresl</B><B>år samordnade r</B><B>äddnings-tj</B><B>änstinsatser vid olycksh</B><B>ändelser</B></H3>
<P><I><B>Europeiska kommissionen har f</B></I><I><B>öreslagit att man p</B></I><I><B>å gemenskapsplanet skall inr</B></I><I><B>ätta en mekanism f</B></I><I><B>ör r</B></I><I><B>äddningstj</B></I><I><B>änstinsatser vid allvarliga naturolyckor och milj</B></I><I><B>öolyckor samt andra allvarliga olycksh</B></I><I><B>ändelser som intr</B></I><I><B>äffar inom eller utanf</B></I><I><B>ör Europeiska unionen. Med hj</B></I><I><B>älp av denna mekanism kommer man att kunna mobilisera insatsresurser och ge omedelbart bist</B></I><I><B>ånd med erforderliga medel f</B></I><I><B>ör att hj</B></I><I><B>älpa ett olycksdrabbat land. Syftet </B></I><I><B>är ocks</B></I><I><B>å att g</B></I><I><B>öra insatserna b</B></I><I><B>ättre samordnade och mer effektiva. Kommissionen anser att den f</B></I><I><B>öreslagna mekanismen kommer att bidra till att r</B></I><I><B>ädda liv och skydda milj</B></I><I><B>ön genom att skador och f</B></I><I><B>öroreningar begr</B></I><I><B>änsas.</B></I>
<P>När kommissionsledamoten Margot Wallström presenterade förslaget sade hon: "Det här förslaget är avsett att motsvara den europeiska allmänhetens förhoppningar. Erfarenheterna från nyligen inträffade allvarliga miljöolyckor och naturolyckor samt från andra allvarliga olyckshändelser har väckt krav på en skyndsam förbättring av EU:s åtgärder för att rädda människor och skydda miljön. Med detta förslag vill kommissionen möjliggöra konkreta och snabba biståndsinsatser av enheter från EU:s medlemsstater när ett lands egna resurser inte räcker till för att klara en olyckshändelse. Genom att förbättra samordningen av dessa insatsenheter kan vi bättre uppnå detta mål."
<P>Michel Barnier, kommissionsledamot med ansvar för regionalpolitik och reformering av EU-institutionerna, konstaterade följande: "Men den nya modellen kommer man att inom hela Europa kunna göra bättre insatser vid allvarliga olyckshändelser, detta tack vare en bättre samordning av insatsresurser och utökad kapacitet inom områdena samband, kommunikation och utbildning. EU:s system kan mobiliseras när som helst när en olycka inträffat."
<P>Kommissionens ordförande Romano Prodi presenterade tidigare i år kommissionens femårsprogram för Europaparlamentet. Han manade då till handling för att bygga ut räddningstjänstorganisationen i Europa. Det uttalandet kom efter en hel serie allvarliga naturolyckor och miljöolyckor samt andra allvarliga olyckshändelser, som ledde till svåra skadeverkningar i en rad medlemsstater och grannländer. Europaparlamentet har också antagit en rad resolutioner, där man uppmanar kommissionen att ta sådana initiativ.
<P>Dessa allvarliga olyckshändelser har bland annat omfattat jordbävningar, oljeutsläpp utanför Bretagnes kust, förödande stormar med skyfall i flera medlemsstater samt svåra översvämningar i en del av kandidatländerna. Bristande fördämningar orsakade allvarlig förorening av Donau, och fyrverkeriexplosionen i Nederländerna skördade ett stort antal dödsoffer. Skadeverkningarna i Europeiska unionen till följd av dessa allvarliga olyckshändelser har varit enorma. Hundratals människoliv har gått till spillo, och 15 000 personer dödades i den första jordbävningen i Turkiet. De direkta ekonomiska skadeverkningarna har uppgått till tiotals miljarder euro (omkring 20 miljarder bara som en följd av stormarna och skyfallen i Frankrike, och hundratals miljoner som en konsekvens av oljeutsläppet). 
<P>Erfarenheterna av de senaste årens allvarliga olyckshändelser har visat att man med det nuvarande systemet saknar förmåga att mobilisera betydande och tillräckliga resurser från medlemsstaterna och att samordna insatserna på det sätt som krävs. Det har gett en tydlig fingervisning om behovet av en ordentligt förstärkt mekanism, något man också efterlyst på det politiska planet.
<P>Kommissionens förslag till en förbättrad mekanism inom räddningstjänstområdet innehåller följande centrala inslag: 
<UL><P><LI>Inventering på förhand av insatsresurser. Mål: Att i förväg ta reda på vilka insatsenheter medlemsstaternas räddningstjänster kan ställa upp med mycket kort varsel (vanligen inom 224 timmar efter det att en olyckshändelse inträffat). (Enheternas sammansättning kan variera beroende på typ av olyckshändelse och de speciella behoven i det enskilda fallet.)
<P><LI>Utbildning för bättre insatsförmåga. Mål: Att ta fram ett utbildningsprogram för att förbättra insatsenheternas förmåga att samverka och för att se till att de kompletterar varandra på bästa möjliga sätt. Programmet skall omfatta gemensamma kurser och övningar. Personal i enheterna skall också att ges tillfälle till korttidstjänstgöring i enheter i andra medlemsstater.
<P><LI>Bedömnings- och samordningsenheter. Mål: Att göra det möjligt att ställa upp en mindre bedömnings- och samordningsenhet och omedelbart sända den till olycksplatsen. Dess syfte är att förbättra effektiviteten och samordningen på plats och att avgöra vilka resurser som är lämpligast för räddningsarbetet. Enheterna bör också vid behov ta kontakt med de ansvariga myndigheterna i det land som begärt hjälp.
<P><LI>Inrättande av ett gemensamt sambands- och kommunikationssystem för olyckshändelser. Mål: Att bygga upp ett gemensamt system för samband och kommunikation mellan medlemsstaternas räddningsverk eller motsvarande myndigheter och kommissionens berörda enheter.
</UL><P>Insatsenheterna kommer att utgöra kärnan i mekanismen. Vid all räddningstjänstverksamhet krävs emellertid stor flexibilitet. Därför kommer medlemsstater och tredje länder också att få möjlighet att begära andra former av hjälp, t.ex. specialutbildad personal och särskild utrustning som behövs för att klara vissa typer av olyckshändelser. Räddningsverken eller motsvarande myndigheter i medlemsstaterna, men även icke-statliga organisationer och andra lämpliga organ, skulle kunna tillhandahålla dessa resurser. 
<P>Kandidatländerna kommer att anmodas att delta i mekanismen. De färska erfarenheterna av jordbävningen i Turkiet och dammen som brast i Donaus avrinningsområde visar tydligt att mekanismen är av betydelse för dessa länder. Bestämmelser om deras deltagande finns därför med i kommissionens förslag.
<P>Det övergripande ansvaret för åtgärdsinsatser vid en olyckshändelse ligger helt och hållet hos det land som begär bistånd för att klara en allvarlig olyckshändelse.
<P>Gemenskapens mekanism för samordning av räddningstjänstinsatser vid olyckshändelser kan också utgöra ett inslag i unionens övergripande icke-militära ingripanden i kriser i tredje länder i enlighet med Gemensamma utrikes- och säkerhetspolitiken.
<P>Kommissionens förslag att inom gemenskapen förstärka mekanismen för räddningstjänstinsatser kompletterar gemenskapens befintliga åtgärdsprogram på räddningstjänstområdet (20002004), se bilagan. De föreslagna åtgärderna finns inte med i det befintliga åtgärdsprogrammet. Man kommer att se till att det befintliga åtgärdsprogrammet överensstämmer med och kompletterar åtgärderna i den föreslagna mekanismen.
<P><B>Bilaga</B>
<P><B>Gemenskapens </B><B>åtg</B><B>ärdsprogram inom r</B><B>äddningstj</B><B>änstomr</B><B>ådet</B>
<P>Ett första program omfattande två år antogs 1997 för perioden 19981999. 3 miljoner euro anslogs till programmet. Ett andra program omfattande fem år antogs 1999 för perioden 20002004 med ett budgetanslag på 7,5 miljoner euro. Dessa gemenskapsprogram är i enlighet med subsidiaritetsprincipen avsedda att stödja och komplettera medlemsstaternas satsningar i effektivitetshöjande syfte. Programmet ger framför allt möjlighet till ett omfattande utbyte av samlade erfarenheter på det nationella planet och till ömsesidigt bistånd när behov uppstår. 
<P>Vad har man hittills uppnått med åtgärdsprogrammen? 
<P>För att bättre kunna utnyttja de begränsade resurser som anslagits till programmet har kommissionen i nära samarbete med nationella räddningsverk eller motsvarande myndigheter satt igång en rad större mellanstatliga projekt. De syftar i huvudsak till att fastlägga allmänt vedertagna bestämmelser, riktlinjer och rekommendationer samt till att bygga ut nätverk av experter inom räddningstjänstområdet. 
<P>Följande två projekt har prioriterats:
<P><B>F</B><B>örebyggande av allvarliga olycksh</B><B>ändelser</B>
<UL><P><LI>Det här projektet syftar i sitt första skede till utarbetande av riktlinjer för användning av metoder för riskbedömning, till förebyggande av snabba översvämningsförlopp samt till bättre brandskydd.
<P><B>Information till allm</B><B>änheten</B>
<P><LI>Detta projekt syftar till att långsiktigt bidra till att åstadkomma ett säkrare gemensamt territorium för Europas 370 miljoner invånare. Detta mål kan uppnås genom att allmänheten bättre upplyses om de risker den utsätts för och om hur man skall bete sig vid olyckshändelser. Dessutom skall man främja arbetet med att ta fram gemensamma larmindikeringar och signaler.
</UL><P>Ett initiativ som kommer att få stöd inom ramen för det nya åtgärdsprogrammet gäller inrättandet av en gemenskapsplattform för att underlätta införandet av ny teknik i räddningstjänstorganisationerna. Det gäller särskilt satellitbildteknik och moderna sambands- och kommunikationssystem.
<P>Andra betydelsefulla projekt omfattande expertutbyte, krishantering och katastrofmedicin bedrivs också. 
<P>Ytterligare information om gemenskapens verksamhet inom räddningstjänstområdet hittar du på följande webbsida: 
<P><A HREF="http://ec.europa.eu/environment/civil/">http://ec.europa.eu/environment/civil/</A>
