<H3>
<P><B>Fondi strutturali: firma del quadro comunitario di sostegno delle regioni spagnole dell'obiettivo 1 per il periodo 2000-2006</B></H3>
<P><I><B>Il Commissario europeo per la politica regionale,  Michel Barnier, ha firmato oggi  la  decisione di approvazione del quadro comunitario di  sostegno  2000-2006 delle regioni spagnole dell'obiettivo 1 alla presenza del ministro delle finanze spagnolo, Crist</B></I><I><B>óbal Montoro.  Questa decisione conferma quindi l'approvazione di principio data dalla Commissione nello scorso luglio per la nuova strategia di sviluppo di  12 regioni spagnole. Si tratta di  12 regioni il cui territorio corrisponde al  76% della superficie del paese e in cui vive il  58,5% della popolazione spagnola. Il quadro comunitario di sostegno prevede l'attribuzione, da parte dell'Unione europea, di 39 548 milioni di euro, a prezzi costanti</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>, alle regioni in questione e costituisce il pi</B></I><I><B>ù importante strumento finanziario comunitario per aiuti strutturali nel periodo 2000-2006. Globalmente, con questi stanziamenti comunitari potranno essere mobilizzati circa 84  miliardi di euro provenienti dall'Unione europea, dagli enti spagnoli competenti per le politiche di sviluppo e dal settore privato. Questo considerevole sforzo finanziario dovrebbe contribuire a creare, in media ogni anno, 122 000 posti di lavoro.</B></I>
<P>Questa è una delle decisioni che la Commissione attualmente sta prendendo per lanciare il nuovo periodo di programmazione dei Fondi strutturali (2000-2006). Al riguardo, si sono già espressi favorevolmente 4 comitati consultivi in cui sono rappresentati gli Stati membri<sup><a name="file.tmp_Ref_2"><a href="#file.tmp_Foot_2">(2)</a></a></sup>.
<P>Nell'illustrare questa decisione, il commissario Barnier ha voluto sottolineare particolarmente i progressi compiuti negli ultimi anni nelle regioni spagnole dell'obiettivo 1, ricordando segnatamente  «<I>il considerevole numero di passi avanti compiuti sulla via dell'ammodernamento del paese, in particolare per quanto riguarda le infrastrutture</I>». Egli si è inoltre rallegrato per lo spirito di partenariato che ha regnato nel corso della negoziazione di questo quadro comunitario di sostegno (QCS) ed ha auspicato "<I>che questa collaborazione possa proseguire e favorire un'attuazione efficace e rigorosa del QCS spagnolo".</I> Egli ha infine posto in rilievo l'accordo concluso in merito alla concentrazione delle risorse su 8 priorità d'azione, rilevando che "<I>questa concentrazione andr</I><I>à indubbiamente a rafforzare l'efficacia e le sinergie ricercate con il nuovo QCS</I>".
<P>La strategia adottata poggerà su 8 priorità connesse con i fattori decisivi per il miglioramento della competitività e per la creazione di posti di lavoro, ponendo l'accento sul potenziamento delle basi di un'espansione economica sostenibile. Gli stanziamenti destinati a queste 8 priorità d'azione sono i seguenti: 
<UL><P><LI>miglioramento della competitività e sviluppo del tessuto produttivo: 4 983 milioni di euro;
<P><LI>innovazione, R&S, società dell'informazione: 3 118 milioni di euro;
<P><LI>ambiente, protezione della natura e risorse idriche: 6 379 milioni di euro;
<P><LI>sviluppo delle risorse umane, occupazione e pari opportunità: 7 395 milioni di euro;
<P><LI>sviluppo locale e urbano: 4 013 milioni di euro;
<P><LI>reti dei trasporti ed energia: 9 079 milioni di euro;
<P><LI>agricoltura e sviluppo rurale: 3 143 milioni di euro;
<P><LI>strutture della pesca e dell'acquacoltura: 1 245 milioni di euro.
</UL><P>Questo QCS prevede la seguente ripartizione indicativa delle risorse finanziarie per le 12 regioni interessate: Andalusia (11 951,7 milioni di euro), Canarie (2 743 milioni di euro), Castiglia-León (4 702,3 milioni di euro), Castiglia-La Mancha (3.134,9 milioni di euro), Comunità Valenciana  (4.388,8 milioni di euro), Estremadura (3.095,7 milioni di euro), Galizia (5.407,7 milioni di euro), Asturie (1.841,7 milioni di euro), Murcia (1.685 milioni di euro), Ceuta (117,6 milioni di euro), Melilla (117,6 milioni di euro), Cantabria (362 milioni di euro).
<P>Si tenga presente che queste regioni beneficeranno inoltre, nello stesso periodo, dell'intervento del Fondo di coesione per 6 528 milioni di euro, nonché dei prestiti della Banca europea per gli investimenti (BEI) per 7 716 milioni di euro. 
<P>Il quadro comunitario di sostegno spagnolo sarà attuato tramite 23 programmi operativi: 12 di questi sono programmi regionali integrati riguardanti ciascuna delle regioni dell'obiettivo 1 (compresa anche la Cantabria, che è in regime transitorio), mentre gli 11 programmi operativi restanti hanno un carattere multiregionale. I servizi della Commissione stanno attualmente esaminando le proposte di programma che, dopo la necessaria negoziazione con le autorità spagnole, verranno approvati dalla Commissione stessa entro la fine dell'anno in corso.
<P>Il contributo comunitario per il QCS spagnolo dell'obiettivo 1 sarà finanziato dai quattro Fondi strutturali dell'Unione di competenza rispettivamente del commissario Barnier, per quanto riguarda il Fondo europeo di sviluppo regionale ("FESR"), del commissario Fischler (competente per l'agricoltura e la pesca) per quanto riguarda il Fondo europeo agricolo di orientamento e di garanzia, sezione orientamento ("FEAOG-O") e lo Strumento finanziario di orientamento della pesca ("SFOP") nonché della commissaria Diamantopoulou (competente per l'occupazione e gli affari sociali) per quanto concerne il Fondo sociale europeo ("FSE"). I finanziamenti a carico dei suddetti strumenti sono i seguenti: 61,2% FESR, 22,4% FSE, 12,6% FEAOG e circa il 3,8% SFOP.  
<P><B>Per altre informazioni complementari: </B>
<P>IP/00/862 del 26 luglio 2000
<P><A HREF="http://inforegio.ec.europa.eu">http://inforegio.ec.europa.eu</A><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> Ossia  39 186 milioni di euro, ai prezzi 1999.</B></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> La decisione della Commissione europea concernente il QCS - Spagna obiettivo 1 </B></SUP><SUP><B>è stata trasmessa, per parere, a 4 comitati consultivi composti da rappresentanti degli Stati membri: il </B></SUP><SUP><B>«Comitato per lo sviluppo e la riconversione delle regioni</B></SUP><SUP><B>», il comitato istituito in virt</B></SUP><SUP><B>ù dell'articolo 147 del trattato (Fondo sociale europeo), il </B></SUP><SUP><B>«Comitato per le strutture agricole e lo sviluppo rurale</B></SUP><SUP><B>» e il </B></SUP><SUP><B>«Comitato del settore della pesca e dell'acquacoltura</B></SUP><SUP><B>».</B></SUP>
