<h1>
<a name="Heading4"></a><b>Il-Kummissjoni tipproponi reviżjoni
tad-Direttiva dwar il-Ħin tax-Xogħol</b></h1>
<p><b><i>Il-Kummissjoni llum, wara konsultazzjoni estensiva minn naħa
għal oħra ta’ l-Ewropa, adottat proposta biex taġġorna
l-aspetti fondamentali tad-direttiva dwar il-ħin tax-xogħol. Huwa
pakkett bilanċjat ta’ miżuri inter-relatati li jżommu
l-għan prinċipali - s-saħħa u s-sigurtà
tal-ħaddiema - waqt li jirrispondu għall-bżonnijiet ta’
ekonomija Ewropea moderna. Ir-rinunzja individwali barra mill-ġimgħa
ta’ 48 siegħa tibqa’ possibbli, iżda soġġetta
għall-kundizzjonijiet aktar stretti biex jipprevenu l-abbuż. L-Istati
Membri jingħataw iċ-ċans li jestendu l-perjodu ta’
referenza biex jiġi kkalkulat il-ġimgħa ta’ ħidma
ta’ massimu ta’ 48 siegħa minn erba’ xhur sa’ sena.
Ħin mgħoddi bħala disponibbli li mhux maħdum ma
jingħadx bħala ħin ta’ ħidma, b’mistrieħ
bħala kumpens li jingħata fi żmien 72 siegħa.</i></b></p>
<p>Il-Kummissarju għall-Impjiegi u l-Affarijiet Soċjali, Stavros
Dimas, qal: “Din il-proposta għandha tindirizza nuqqasijiet
fis-sistema preżenti, murija matul l-applikazzjoni tagħha. Huwa
pakkett ta’ miżuri bilanċjat li jipproteġi
is-saħħa u s-sigurtà tal-ħaddiema waqt li jintroduċi
flessibilità akbar u jippreserva l-kompetittività.”</p>
<p>Il-proposta tgħid li l-Istati Membri jistgħu jistabbilixxu
miżuri fuq livell nazzjonali biex japplikaw rinunzja individwali lil-limitu
ta’ 48 siegħa. Il-kundizzjonijiet li jridu jiġu rispettati
fil-każ ta’ ftehim bejn min iħaddem u l-individwu saru aktar
espliċiti. Per eżempju, min iħaddem ma jistax jikseb dan
il-kunsens fil-mument tal-firma tal-kuntratt ta’ tħaddim, u
l-impjegat ikun ħieles li jirtira l-kunsens tiegħu f’kull
mument. Ir-inunzja individwali jsir bi ftehim kollettiv jew bi ftehim bejn
iż-żewġ naħat ta’ l-industrija f’settur jew post
tax-xogħol. Individwu jista’ jiftiehem direttament ma’ min
iħaddmu li jirrinunzja ruħu meta, skond il-liġi nazzjonali jew
l-użu, negozjar kollettiv ma jistax jintuża’ biex tinnegozja
ftehim dwar il-ħin tax-xogħol. Dan huwa partikolari fil-każ fejn
ma hemmx fis-seħħ ftehim kollettiv u m’hemmx tali
rappreżentazzjoni tal-persunal fuq livell tal-kumpannija li għandu
s-saħħa jikkonkludi tali ftehim.</p>
<p>Parallelament, l-Istati Membri ser jingħataw il-possibilità li
jestendu l-perjodu <i>standard</i> ta’ referenza biex jikkalkulaw il-medja
ta’ ġimgħa ta’ ħidma ta’ 48 siegħa minn 4
xhur sa 1, provdut li jikkonsultaw iż-żewġ naħat ta’
l-industrija. Dan jagħti lill-kumpanniji aktar flessibilità u
adattabilità għall-bżonnijiet tan-negozju tagħhom.</p>
<p>Skond il-proposta tal-lum, kategorija ġdida ta’ perjodu ta’
disponibbiltà ġiet maħluqa, il-parti “inattiva”
tal-perjodu ta’ disponibbiltà. Dan hu l-ħin li fih
il-ħaddiem, għalkemm disponibbli biex jaħdem fil-post ta’
ħidma tiegħu, ma jwettaqx id-dmirijiet tiegħu. Dan ma
jingħaddx bħala ħin ta’ ħidma, sakemm m’huwiex
stipulat bil-kontra mil-liġi nazzjonali jew bi ftehim kollettiv.</p>
<p>Il-proposta tispeċifika ukoll li mistrieħ bħala kumpens ma
għandux għalfejn jiġi mgħoti mill-ewwel, iżda fi
żmien 72 siegħa.</p>
<p>Il-proposta qed issir mill-Kummissjoni wara proċess ta’
konsultazzjoni b’żewġ stadji, kif rikjest mit-Trattat, li
leħaq il-kulmini fir-rappreżentazzjoni fuq livell Ewropew ta’
min iħaddem u l-ħaddiema li jindika li ma kienux kapaċi
jidħlu f’negozjati fuq din il-kwistjoni. Il-proposta issa ser
tintbagħat lill-Kunsill u l-Parlament għal qbil.</p>
<p>It-test sħiħ tal-proposta tal-lum hija disponibbli fuq:</p>
<p><a
href="http://ec.europa.eu/employment_social/news/2004/sep/working_time_prop_en.htm">http://ec.europa.eu/employment_social/news/2004/sep/working_time_prop_en.htm</a>
</p>
<p>Ara wkoll <a
href="/rapid/pressReleasesAction.do?reference=MEMO/04/219&format=HTML&aged=0&language=EN&guiLanguage=en">MEMO/04/219</a>
</p>

