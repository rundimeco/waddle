<H3>
<P><B>Il futuro della ricerca in Europa: la Commissione presenta i suoi orientamenti per la ricerca comunitaria per il periodo 2000-2006</B></H3>
<P><I><B>La Commissione, su proposta di Philippe Busquin, ha adottato oggi una comunicazione importante per il futuro della ricerca in Europa. Si tratta degli orientamenti per l'attuazione dell'Iniziativa "Verso uno spazio europeo della ricerca" e, soprattutto, del programma quadro di ricerca. "Questa comunicazione costituisce un'ulteriore tappa del processo di istituzione di un vero spazio europeo di ricerca. Per diventare uno strumento efficace della realizzazione di questa iniziativa, Il prossimo programma quadro della ricerca dovrebbe essere profondamente rielaborato" ha spiegato Philippe BUSQUIN, aggiungendo "A Lisbona i capi di governo hanno riconosciuto il ruolo centrale della ricerca nella societ</B></I><I><B>à della conoscenza e per la competitivit</B></I><I><B>à dell'industria in Europa. Con questa proposta, la Commissione ne avvia la realizzazione concreta.  Le misure che proponiamo dovrebbero consentire alla ricerca europea di conseguire risultati migliori sulla scena mondiale, in particolare rispetto ai nostri partner in Asia e negli Stati Uniti."</B></I>
<P>La Commissione propone un cambiamento drastico di strategia per il prossimo programma quadro, sulla base dei principi seguenti:  
<UL><P><LI>una <I>vera concentrazione</I> delle attività sui settori in cui l'azione comunitaria apporta un «valore aggiunto europeo» maggiore rispetto alle azioni nazionali; 
<P><LI>un <I>partenariato</I> più stretto con gli Stati membri, gli istituti di ricerca e le imprese in Europa grazie al collegamento in rete dei principali operatori; 
<P><LI>un'<I>attuazione</I> <I>pi</I><I>ù efficace</I>, grazie alla concentrazione dei mezzi su progetti di dimensioni più ampie e di durata superiore. 
</UL><P>Le proposte della Commissione tengono conto dei risultati della valutazione svolta da un gruppo di esperti indipendenti sui programmi quadro precedenti. 
<P>Concretamente, si intende ricorrere, tra l'altro, alle azioni seguenti:
<UL><P><LI>il collegamento in rete dei programmi di ricerca nazionali mediante il sostegno all'<B>apertura su base reciproca dei programmi </B>e la partecipazione dell'Unione a programmi attuati in maniera coordinata; 
<P><LI>la creazione di <B>reti europee di eccellenza </B>mediante la messa in rete delle capacità esistenti negli Stati membri per l'attuazione di "programmi comuni di attività"; 
<P><LI>la realizzazione di <B>grandi progetti di ricerca </B>orientata svolti da consorzi di imprese, università e centri di ricerca in base a piani di finanziamento globali; 
<P><LI>un maggiore appoggio  alle attività regionali e nazionali di sostegno all'<B>innovazione </B>e alla ricerca svolta dalle <B>PMI</B>;
<P><LI>il rafforzamento e la diversificazione delle azioni di sostegno alle <B>infrastrutture </B>di ricerca d'interesse europeo; 
<P><LI>l'aumento e la diversificazione delle <B>borse di mobilit</B><B>à</B> per i ricercatori, non solo dell'Unione europea, ma anche dei paesi terzi. Sono proposte misure a favore delle risorse umane, tra cui il piano d'azione «Donne e scienza»;
<P><LI>azioni destinate  a rafforzare la <B>dimensione sociale</B> della scienza, in particolare per quanto concerne le questioni etiche, la sensibilizzazione del pubblico nei confronti della scienza e il risveglio dell'interesse dei giovani per la scienza.
</UL><P>Queste nuove modalità d'intervento comportano <B>nuove modalit</B><B>à di gestione</B> che consentiranno di realizzare progetti di dimensioni più ampie e di semplificare le procedure.
<P>In questa fase, la Commissione non propone priorità concrete per la ricerca in Europa. Queste saranno definite in base ai criteri indicati nel documento di orientamento, dopo un'ampia concertazione con gli operatori della ricerca in Europa<sup><a name="file.tmp_Ref_1"><a href="#file.tmp_Foot_1">(1)</a></a></sup>.
<P>I temi da trattare in via prioritaria, potrebbero, ad esempio, comprendere:
<UL><P><LI>le ricerche "post-genomiche" e sulle grandi malattie, vista l'ampiezza e la complessità del compito, nonché la necessità per l'Europa di fornire un contributo coerente alle attività internazionali in questo settore;
<P><LI>le nanotecnologie che costituiscono un settore di ricerca interdisciplinare dalle numerose applicazioni e ricadute;
<P><LI>le ricerche legate allo sviluppo della società dell'informazione<I>; </I>
<P><LI>i lavori di ricerca e sviluppo che un paese o un'impresa da soli non potrebbero realizzare nei settori soggetti ad una forte concorrenza mondiale, ad esempio l'aeronautica e lo spazio;
<P><LI>le ricerche a favore del processo decisionale a livello europeo nei settori caratterizzati da incertezze e rischi notevoli;
<P><LI>le ricerche a sostegno delle politiche comunitarie necessarie per l'attuazione di un modello di sviluppo sostenibile in senso ampio.
</UL><P>Sulla base delle consultazioni che verranno effettuate in futuro, la Commissione nel febbraio del 2001 presenterà al Consiglio e al Parlamento europeo le proposte formali relative al programma quadro.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> La Commissione ha realizzato, presso 2000 organismi di ricerca in Europa e 600 imprese, una consultazione pubblica relativa all'iniziativa "Spazio europeo della ricerca". I risultati sono reperibili sul sito Internet: </B></SUP><SUP><B><A HREF="http://ec.europa.eu/research/area_fr.html">http://ec.europa.eu/research/area_fr.html</A></B></SUP>
