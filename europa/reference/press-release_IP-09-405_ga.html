<h1>
<a name="Heading4"></a><b>I dtreo Máistreachta uile-AE san
Aistriúchán</b></h1>
<h2>
<a name="Heading7"></a><b><i>Beidh cruthú líonra na Máistreachta
Eorpaí san Aistriúchán (EMT) ar an ábhar is
tábhachtaí le linn comhdhála idirnáisiúnta atá an
Coimisiún Eorpach a eagrú sa Bhruiséil an 16 agus an
17 Márta 2009. Sa chomhdháil seo, tiocfaidh breis is
céad ollscoil agus geallsealbhóirí eile a bhfuil baint acu le
hoiliúint aistritheoirí le chéile chun na critéir a
shocrú maidir le cláir oiliúna a thabhairt isteach faoi
lipéad coiteann ardchaighdeáin, EMT. Iarrann an Coimisiún Eorpach
ar ollscoileanna a chuireann oiliúint ar aistritheoirí gairmiúla
a bheith páirteach i líonra Eorpach de chláir oiliúna
ardchaighdeáin.</i></b></h2>
<p>"Trí churaclaim tharraingteacha d'ardchaighdeán le haghaidh
oiliúna aistritheoirí a chuireann ollscoileanna ar fáil ar fud an
Aontais Eorpaigh, cuirtear le seasmhacht líon na ngairmithe cumasacha
atá ar fáil ní hamháin don Choimisiún agus
d'institiúidí an AE, ach do gach margadh aistriúcháin" arsa
Leonard Orban, an Coimisinéir Eorpach um Ilteangachas. </p>
<p>Ba chóir go mbeadh an Mháistreacht Eorpach san
Aistriúchán ina tagarmharc ardchaighdeáin d'oiliúint
aistritheoirí. Bheadh sraith inniúlachtaí i gceist léi a
bheadh le sealbhú le linn céime Máistreachta san
Aistriúchán. Seoladh an scéim in 2005 ar thionscnamh
Ard-Stiúrthóireacht Aistriúcháin an Choimisiúin
Eorpaigh, agus forbraíodh í i ndlúthchomhar le saineolaithe
aitheanta ar ghairm an aistriúcháin ón earnáil
acadúil.</p>
<p>Sa chéad dá chomhdháil, a reáchtáladh i nDeireadh
Fómhair 2006 agus Márta 2008, leagadh síos an bonn don chomhair
trí shraith chaighdeánach inniúlachtaí príomha a
mholadh le haghaidh curaclaim san aistriúchán. Is féidir le
hollscoil ar bith na hinniúlachtaí caighdeánacha a thabhairt
isteach má chuireann sí oiliúint ar aistritheoirí agus
más mian léi a bheith páirteach i líonra EMT. Tugann an
Coimisiún comhairle, ach tá an fhreagracht as oiliúint na
n-aistritheoirí ar na hollscoileanna amháin. </p>
<p>Le bunú an líonra, beidh barrchríoch ar <b>cheithre bliana
d'fhorbairt ar scéim EMT</b>, próiseas a chuir
Ard-Stiúrthóireacht Aistriúcháin an Choimisiúin
Eorpaigh tús leis. </p>
<p>Nuair a bheidh sé ar bun, cuideoidh an líonra chun malartú
gnásanna dea-chleachtais a chothú idir ollscoileanna agus, sa deireadh
thiar, cuideoidh sé chun barrfheabhas a chur ar chaighdeáin teagaisc,
ar ghairmiúlacht aistritheoirí amach anseo, agus chun
fíormhargadh Eorpach a chruthú d'aistritheoirí cumasacha.</p>
<p>Leis an bhfógra<sup><b><a name="fnB1" href="#fn1">[1]</a></b></sup>
ón gCoimisiún le déanaí faoin easpa aistritheoirí a
d'fhéadfadh a bheith ann i dteangacha áirithe, léiríodh an
gá atá le líon seasmhach gairmithe a bheith ag teacht as forais
oiliúna aistritheoirí.</p>
<p>Díreoidh <b>comhdháil EMT 2009</b> ar na nithe seo go sonrach:</p>
<ul>
<li>na hinniúlachtaí príomha is gá d'aistritheoirí
amach anseo;</li>
<li>oiliúint ollscoile agus infhostaitheacht d'fhonn comhoibriú idir
ollscoileanna i dtíortha éagsúla a fheabhsú;</li>
<li>critéir iontrála líonra EMT</li>
<li>buntáistí agus freagrachtaí atá ar bhaill an líonra
agus iarratasóirí;</li>
<li>obair agus eagrú an líonra as seo
amach.</li></ul><p><a name="_Hlt224526751"></a><a name="_Hlt224526752"></a><a name="_Hlt224526753"></a>Ar
bhonn cuiridh amháin is féidir freastal ar an gcomhdháil, ach
craolfar an ócáid <b>beo ar an idirlíon</b> ag an suíomh
gréasáin thíos, mar aon le freagraí ar cheisteanna a
chuirfidh an lucht féachana isteach: </p>
<p><a
href="http://ec.europa.eu/dgs/translation/external_relations/universities/emt_conference2009_en.htm">http://ec.europa.eu/dgs/translation/external_relations/universities/emt_conference2009_en.htm</a></p>
<p><a name="_Hlt224526806"></a><a name="_Hlt224526807"></a><a name="_Hlt223413646"></a><a name="_Hlt223413647"></a>Tá
<b>go dtí an 30 Aibreán 2009</b> ag <b>ollscoileanna a bhfuil suim acu
a bheith páirteach</b> i líonra EMT a n-iarratas a chur isteach. </p>
<p><a name="_Hlt224526834"></a><a name="_Hlt224526835"></a><b>Chun tuilleadh
eolais a fháil: </b></p>
<p><a name="_Hlt223412434"></a><a name="_Hlt223412435"></a><a name="_Hlt224526854"></a><a name="_Hlt224526855"></a>Comhdháil
EMT 2009: </p>
<p><a
href="http://ec.europa.eu/dgs/translation/external_relations/universities/emt_conference2009_en.htm">http://ec.europa.eu/dgs/translation/external_relations/universities/emt_conference2009_en.htm</a></p>
<p><a name="_Hlt223412450"></a><a name="_Hlt223412451"></a><a name="_Hlt224526878"></a><a name="_Hlt224526879"></a>Glaoch
poiblí ar iarratais: </p>
<p><a
href="http://ec.europa.eu/dgs/translation/external_relations/universities/emt_network_join_en.htm">http://ec.europa.eu/dgs/translation/external_relations/universities/emt_network_join_en.htm
</a></p>
<p>Ard-Stiúrthóireacht an Aistriúcháin: <a
href="http://ec.europa.eu/dgs/translation/index_en.htm">http://ec.europa.eu/dgs/translation/index_en.htm</a></p>
<p>Teangacha san AE: <a
href="http://europa.eu/languages/ga/home">http://europa.eu/languages/ga/home</a></p>
<hr><p><sup><b><a name="fn1" href="#fnB1">[1]</a></b></sup> <a
href="http://europa.eu/rapid/pressReleasesAction.do?reference=MEMO/09/76&format=HTML&aged=0&language=EN&guiLanguage=en">MEMO/09/76</a>,
19.2.2009.</p>
