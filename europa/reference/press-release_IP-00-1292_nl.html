<H3>
<P><B>Zuiveringsslib: De Commissie heeft besloten een waarschuwingsbrief te sturen aan Zweden, Belgi</B><B>ë, Ierland, Itali</B><B>ë en Portugal </B></H3>
<P><I><B>De Europese Commissie heeft besloten een schriftelijke aanmaning (eerste waarschuwingsbrief) te sturen aan Zweden, Belgi</B></I><I><B>ë, Ierland, Itali</B></I><I><B>ë en Portugal voor de niet-naleving van de Richtlijn inzake zuiveringsslib. Deze Richtlijn voorziet in kwaliteitscontroles op zuiveringsslib dat gebruikt wordt in de landbouw, in het bijzonder om de opeenhoping van zware metalen in de bodem te voorkomen. Het voorziet ook in een registratiesysteem om controles mogelijk te maken. De genomen besluiten houden verband met het feit dat bovengenoemde lidstaten onvoldoende informatie hebben verschaft over het verwijderen van zuiveringsslib en/of geen adequaat registratiesysteem hebben opgezet. In haar toelichting op de besluiten zei mevr. Margot Wallstr</B></I><I><B>öm, Commissaris bevoegd voor milieu: "Het is van vitaal belang de kwaliteit van ons voedsel te beschermen en te verbeteren. We moeten er zeker van zijn dat we over de juiste informatie beschikken en over effectieve controles op het gebruik van zuiveringsslib in de landbouw. Sommige lidstaten moeten de informatie die zij verzamelen en aan de Commissie doorgeven zeker verbeteren."</B></I>
<P>De Richtlijn inzake zuiveringsslib (Richtlijn 86/278/EEG van de Raad betreffende de bescherming van het milieu, in het bijzonder de bodem, bij het gebruik van zuiveringsslib in de landbouw) schrijft voor dat de lidstaten iedere drie jaar aan de Commissie betrouwbare informatie voorleggen over het gebruik van zuiveringsslib. Deze informatie kan bijvoorbeeld gegevens bevatten over de hoeveelheid slib die werd geproduceerd en gebruikt in de landbouw, alsook de samenstelling ervan (concentraties van zware metalen en nutriënten).
<P>De informatie over de periode 1995-1997 had  op 30 september 1998 moeten zijn ingediend. Na inbreukprocedures tegen lidstaten die niet tijdig hadden gerapporteerd, hebben vele lidstaten de vereiste informatie alsnog ingediend. In sommige gevallen was deze echter onvolledig. In andere gevallen bleken de bepalingen van de Richtlijn niet correct omgezet in nationale wetgeving. Met name oefenden sommige lidstaten geen controle uit op het gebruik van zuiveringsslib, zoals voorgeschreven bij de Richtlijn.
<P>Dientengevolge heeft de Commissie besloten een gecoördineerde procedure te starten voor alle betrokken lidstaten. Dit geeft aan hoeveel belang de Commissie hecht aan afdoende controle en informatie over het gebruik van zuiveringsslib. Aangezien planten zware metalen uit de grond opnemen, moet - voordat er met uitrijden wordt begonnen - worden nagegaan of de concentraties van deze metalen in het slib niet hoger liggen dan de in de wetgeving vastgelegde drempelwaarden. 
<P>Ook ruimtelijke ordening kan worden beïnvloed door onvoldoende kennis over de hoeveelheid geproduceerd slib en over de hoeveelheid daarvan die gebruikt wordt in de landbouw of die op andere manieren wordt verwijderd. Voorts kan een gebrek aan adequate informatie het vertrouwen in het gebruik van zuiveringsslib in de landbouw ondermijnen.
