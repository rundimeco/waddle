<h1>
<a name="Heading4"></a><b>Il-Kummissjoni tibda sorveljanza fuq
il-baġit ta' l-istati membri ġodda </b></h1>
<p><b><i>Ma' l-adeżjoni l-iStati Membri ġodda ddaħħlu b'mod
sħiħ fl-istruttura ta' kooperazzjoni u sorveljanza ekonomika u
tal-politika dwar il-baġit ta' l-UE. Hekk kif kien il-każ
immedjatament wara t-tkabbir preċedenti fl-1995, meta l-Awstrija,
il-Finlandja u l-Isvezja ingħaqdu ma' l-Unjoni, dan jinkludi stima ta'
sitwazzjoni tal-baġit tagħhom. Sitta mill-għaxar Stati Membi
ġodda, jiġifieri Ċipru, ir-Repubblika Ċeka, l-Ungerija,
Malta, il-Polonja u l-iSlovakkja, kellhom defiċit ġenerali tal-gvern
li jaqbeż it-3% tal-valur ta' referenza tat-Trattat tal-GDP fl-2003, waqt
li tnejn minnhom, jiġifieri Ċipru u Malta, irreġistraw livelli
ta' dejn tal-gvern 'l fuq mis-60% tal-valur ta' referenza tat-Trattat tal-GDP.
Fuq din il-bażi l-Kummissjoni illum adottat rapport dwar kull wieħed
mis-sitt pajjiżi kif mitlub mill-Artikolu 104(3) tat-Trattat. Fir-rigward
ta' l-2004, il-Kummissjoni Rebbiegħa 2004 tbassar u l-awtoritajiet
nazzjonali jindikaw li d-defiċit huwa mistenni li jkompli jaqbeż it-3%
tal-valur ta' referenza tal-GDP fis-sitt pajjiżi kollha.
Fiż-żewġ pajjiżi li qabżu l-limitu proporzjonali ta'
dejn fl-2003 (Ċipru u Malta), il-proporzjon tad-dejn f'tendenza ta'
żieda u għalhekk huwa maħsub li tibqa' 'l fuq mis-60% tal-GDP
fl-2004. Fil-ġimgħatejn li ġejjin, il-Kumitat Ekonomiku u
Finanzjarju se jħejji opinjoni dwar kull rapport. Il-Kummissjoni
imbagħad se tagħti parir dwar passi oħra meħtieġa
mill-hekk imsejħa proċedura ta' defiċit eċċessiv
fil-ġimgħat li ġejjin u fiż-żmien biżżejjed
għall-Kunsill Ecofin tal-5 ta' Lulju. Iż-żmien ta' din
il-proċedura huwa determinat mill-acquis, u jobbliga lill-Kunsill biex
jieħu azzjoni fi żmien 3 xhur mill-adeżjoni. Fit-tħejjija
tal-pariri tagħha, il-Kummissjoni se tikkunsidra il-pożizzjoni
flessibbli meħuda fl-aġġornament ta' l-2004 tal-Linji Gwida
għal Politika Ekonomika Tolleranti (<a
href="/rapid/pressReleasesAction.do?reference=IP/04/467&format=HTML&aged=1&language=EN&guiLanguage=en">IP/04/467</a>),
i.e. li jkun xieraq għall-istati membri ġodda fuq bażi ta'
każ b'każ li tkun kunsidrata l-interazzjoni bejn il-politika fuq
il-baġit u ċ-ċaqliq strutturali li jkun għaddej fl-ekonomija
u għalhekk tippermetti perijodu pluri-annwali ta' aġġustamenti
fil-korrezzjoni tas-sitwazzjoni ta' defiċit eċċessiv. L-iStati
Membri li għadhom mhux qed jipparteċipaw fiż-żona euro,
m'humiex bla ħsara għal passi oħra possibbli tal-proċedura
ta' defiċit eċċessiv, i.e. sorveljanza fuq il-baġit
imsaħħa speċifikament (Artikolu 104(9))jew sanzjonijiet (Artikolu
104(11)).</i></b></p>
<p>Ir-rapporti tal-Kummissjoni għal Ċipru, ir-Repubblika Ċeka,
l-Ungerija, Malta, il-Polonja u l-iSlovakkja huma adottati fuq inizjattiva ta'
Joaquín Almunia, Kummissarju ta' l-UE għall-affarijiet ekonomiċi
u monetarji. L-istruttura tal-baġit ta' l-UE tapplika għall-25 Stat
Membru kollha bl-istess mod u timplika, inter alia, li defiċits
eċċessivi għandhom ikunu evitati. Il-proċess ta' sorveljanza
fuq il-baġit mibdi llum bl-adozzjoni tar-rapporti tal-Kummissjoni
għandu jidher fil-kuntest tal-preparazzjoni ta' dawn l-iStati Membri
għas-sħubija fl-euro. </p>
<p>L-iStati Membri ġodda kollha jaspiraw li jidħlu fiż-żona
euro fi tmiem perijodu daqsxejn twil u għalhekk hija parti
mill-istrateġija tagħhom li gradwalment inaqqsu d-defiċits
tal-baġit tagħhom u jkunu konformi mal-kriterji kollha
konverġenti. Il-konklużjonijiet dwar kull pajjiż huma
miġbura fil-qosor hawntaħt. </p>
<p>Id-defiċit ġenerali tal-gvern ta' <b>Ċipru </b>tela' għal
6.3% tal-GDP fl-2003. Għalkemm l-iżviluppi tal-baġit ġew
effettwati ħażin mid-diffikultà reċenti fl-attività
ekonomika, b'mod partikolari minħabba l-impatt ta' l-effetti esterni,
iż-żieda tad-defiċit ġenerali tal-gvern fuq it-3% tal-valur
ta' referenza tal-GDP m'hijiex ir-riżultat, fis-sens tal-Patt ta'
Stabbilità u Żvilupp, ta' avveniment mhux normali 'il fuq
mill-kontroll ta' l-awtoritajiet ta' Ċipru, lanqas m'hi r-riżultat ta'
tnaqqis ekonomiku qawwi. Skond it-tbassir tal-Kummissjoni Rebbiegħa 2004
kif ukoll skond l-awtoritajiet ta' Ċipru, fl-2004 id-defiċit
ġenerali tal-gvern, f'madwar 4.5% tal-GDP, se jkun ħafna għola
mit-3% tal-GDP. Il-proporzjon dejn-GDP huwa mistenni li jiżdied b'2.3 punti
perċentwali għal 74.6% tal-GDP fl-2004, iktar 'il fuq mis-60%
tal-valur ta' referenza tat-Trattat tal-GDP.</p>
<p>Id-defiċit ġenerali tal-gvern tar-<b>Repubblika Ċeka</b> tela'
għal 12.9% tal-GDP fl-2003 (inkluż l-ispiża ta' operazzjoni kbira
ta' darba stimata f'6-7% tal-GDP), f'kuntest ta' żvilupp ekonomiku sod.
Iż-żieda tad-defiċit ġenerali tal-gvern fuq it-3% tal-valur
ta' referenza tal-GDP m'hijiex ir-riżultat, fis-sens tal-Patt ta'
Stabbilità u Żvilupp, ta' avveniment mhux normali 'il fuq
mill-kontroll ta' l-awtoritajiet Ċeki, lanqas m'hi r-riżultat ta'
tnaqqis ekonomiku qawwi. Skond it-tbassir tal-Kummissjoni Rebbiegħa 2004
kif ukoll skond l-awtoritajiet Ċeki, id-defiċit ġenerali
tal-gvern, f'madwar 6% tal-GDP, se jkun ħafna għola mit-3% tal-GDP
fl-2004. Il-proporzjon dejn-GDP huwa mistenni li jiżdied bi 3 punti
perċentwali għal madwar 41% tal-GDP fl-2004.</p>
<p>Fl-2003, id-defiċit ġenerali tal-gvern ta' l-<b>Ungerija
</b>niżel għal 5.9% tal-GDP, imma ma jistax jitqies viċin tat-3%
tal-valur ta' referenza, fis-sens tat-Trattat. Iż-żieda
tad-defiċit ġenerali tal-gvern fuq it-3% tal-valur ta' referenza
tal-GDP m'hijiex ir-riżultat, fis-sens tal-Patt ta' Stabbilità u
Żvilupp, ta' avveniment mhux normali 'il fuq mill-kontroll ta'
l-awtoritajiet Ungeriżi, lanqas m'hi r-riżultat ta' tnaqqis ekonomiku
qawwi. Wara sentejn ta' żieda veloċi, il-proporzjon dejn-GDP fl-2003
qorob ħafna lejn is-60% tal-valur ta' referenza tat-Trattat b'59.0%. Skond
it-tbassir tal-Kummissjoni Rebbiegħa 2004 kif ukoll skond l-awtoritajiet
Ungeriżi, id-defiċit ġenerali tal-gvern se jibqa' 'l fuq mill-4%
tal-GDP bejn l-2004 u l-2005. Skond it-tbassir tal-Kummissjoni Rebbiegħa
2004, il-proporzjon dejn-GDP se tonqos moderatament fis-sentejn li ġejjin,
u għalhekk se tibqa' taħt is-60% tal-GDP.</p>
<p>F'<b>Malta</b>, id-defiċit ġenerali tal-gvern tela' għal 9.7%
tal-GDP fl-2003 (inkluż l-ispiża ta' operazzjoni kbira ta' darba
stimata f'3.2% tal-GDP). Għalkemm l-iżviluppi tal-baġit ġew
effettwati ħażin mid-diffikultà reċenti fl-attività
ekonomika, iż-żieda tad-defiċit ġenerali tal-gvern fuq it-3%
tal-valur ta' referenza tal-GDP m'hijiex ir-riżultat, fis-sens tal-Patt ta'
Stabbilità u Żvilupp, ta' avveniment mhux normali 'il fuq
mill-kontroll ta' l-awtoritajiet Maltin, lanqas m'hi r-riżultat ta' tnaqqis
ekonomiku qawwi. Skond it-tbassir tal-Kummissjoni Rebbiegħa 2004 kif ukoll
skond l-awtoritajiet Maltin, id-defiċit ġenerali tal-gvern, f'madwar
5.9% tal-GDP, se jkun ħafna għola mit-3% tal-GDP fl-2004.
Il-proporzjon dejn-GDP tela' għal 72% tal-GDP fl-2003 f'Malta. Skond
it-tbassir tal-Kummissjoni Rebbiegħa 2004 dan il-proporzjon se jkun 73.9%
tal-GDP fl-2004, u jibqa' 'l fuq sew mis-60% tal-valur ta' referenza tat-Trattat
tal-GDP. </p>
<p>Fil-<b>Polonja</b>,<b> </b>id-defiċit ġenerali tal-gvern tela'
għal 4.1% tal-GDP fl-2003, f'kuntest ta' rpiljar ekonomiku.
Iż-żieda tad-defiċit ġenerali tal-gvern fuq it-3% tal-valur
ta' referenza tal-GDP m'hijiex ir-riżultat, fis-sens tal-Patt ta'
Stabbilità u Żvilupp, ta' avveniment mhux normali 'il fuq
mill-kontroll ta' l-awtoritajiet Pollakki, lanqas m'hi r-riżultat ta'
tnaqqis ekonomiku qawwi. </p>
<p>Wara tliet snin ta' żieda veloċi, il-proporzjon dejn-GDP laħaq
il-45.4% tal-GDP fi tmiem l-2003. Skond it-tbassir tal-Kummissjoni
Rebbiegħa 2004 kif ukoll skond l-awtoritajiet Pollakki, id-defiċit
ġenerali tal-gvern, f'madwar 6% tal-GDP, se jkun ħafna għola
mit-3% tal-GDP fl-2004. Il-proporzjon dejn-GDP huwa mistenni li jiżdied
b'3.7 punti perċentwali għal 49% tal-GDP fl-2004. </p>
<p>F'kuntest ta' żvilupp kontinwu qawwi, id-defiċit ġenerali
tal-gvern ta' l-i<b>Slovakkja </b>niżel għal 3.6% tal-GDP fl-2003, 'il
fuq mit-3% tal-valur ta' referenza. Iż-żieda tad-defiċit
ġenerali tal-gvern fuq it-3% tal-valur ta' referenza tal-GDP m'hijiex
ir-riżultat, fis-sens tal-Patt ta' Stabbilità u Żvilupp, ta'
avveniment mhux normali 'il fuq mill-kontroll ta' l-awtoritajiet Slovakki,
lanqas m'hi r-riżultat ta' tnaqqis ekonomiku qawwi. Skond it-tbassir
tal-Kummissjoni Rebbiegħa 2004 kif ukoll skond l-awtoritajiet Slovakki,
id-defiċit ġenerali tal-gvern, f'madwar 4% tal-GDP, se jkun ħafna
għola mit-3% tal-GDP fl-2004. Il-proporzjon dejn-GDP huwa mistenni li
jiżdied b'2½ punti perċentwali għal madwar 45% tal-GDP
fl-2004. </p>
<p><b>Sfond</b></p>
<p>Il-proċedura ta' defiċit eċċessiv hija regolata
bl-Artikolu 104 tat-Trattat u mogħtija dehra ċara fir-Regolament
tal-Kunsill (KE) Nru 1467/97, li jagħmel parti mill-Patt ta'
Stabbilità u Żvilupp. Wara l-adozzjoni tas-sitt rapporti
mill-Kummissjoni taħt l-Artikolu 104(3), il-Kumitat Ekonomiku u Finanzjarju
għandu jifformula opinjoni fuq kull wieħed minnhom fi żmien
ġimgħatejn. B'konsiderazzjoni ta' l-opinjoni tal-Kumitat,
il-Kummissjoni għandha, jekk tqis li hemm defiċit eċċessiv,
tieħu passi oħra. Skond l-Artikolu 104, dawn il-passi huma l-adozzjoni
ta' Opinjoni tal-Kummissjoni indirizzata lill-Kunsill dwar l-eżistenza ta'
defiċit eċċessiv (Artikolu 104(5)) u rakkomandazzjonijiet
tal-Kummissjoni għal Deċiżjoni tal-Kunsill dwar l-eżistenza
ta' defiċit eċċessiv (Artikolu 104(6)) kif ukoll għal
Rakkomandazzjoni tal-Kunsill lill-iStat Membru konċernat b'tama li din
is-sitwazzjoni tiġi fi tmiemha fi ħdan perijodu partikolari (Artikolu
104(7)).</p>
<p>Skond l-Artikolu 3(4) tar-Regolament tal-Kunsill imsemmi hawnfuq, il-perijodu
għall-korrezzjoni tad-defiċit eċċessiv jestendi,
f'ċirkustanzi normali, għas-sena wara l-identifikazzjoni tiegħu
(dan ikun l-2005 għall-eżerċizzju preżenti). Madankollu, kif
imsemmi fir-rakkomandazzjoni tal-Kummissjoni għall-aġġornament
ta' l-2004 tal-Linji Gwida għal Politika Ekonomika Tolleranti 2003-2005,
għall-iStati Membri ġodda, jista' jkun xieraq, minn perspettiva
ekonomika, li jkun permess perijodu pluri-annwali ta' aġġustament f'xi
każi fejn ikun irid jiġi rranġat defiċit ta' iktar minn 3%
tal-GDP. Dan il-perijodu itwal jista' jiġi preskritt jekk, per
eżempju, il-livell inizjali tad-defiċit ma' l-adeżjoni jkun
partikolarment għoli jew jekk ikun garantit minn ċirkustanzi
speċjali oħra speċifika għall-pajjiż. Ta'
konsiderazzjoni importanti se jkunu l-pjanijiet dwar il-buġit fuq perijodu
daqxejn twil ta' l-iStati Membri ġodda kif preżentati fil-programmi
ta' konverġenza li għandhom ikunu mressqa mill-iStati Membri kollha
sal-15 ta' Mejju. Il-Kummissjoni bi ħsiebha tlesti l-evalwazzjoni ta' kull
programm fil-ġimgħat li ġejjin sabiex il-Kunsill ikun jista'
jadotta opinjonijiet dwar kull wieħed minnhom fil-5 ta' Lulju, fl-istess
waqt li jadotta d-deċiżjonijiet għad-defiċit
eċċessiv msemmi hawnfuq. </p>
<p>It-test sħiħ ta' kull rapport tal-Kummissjoni huwa
aċċessibbli fuq: </p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a>
</p>

