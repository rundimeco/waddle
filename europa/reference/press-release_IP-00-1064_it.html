<H3>
<P><B>Concorrenza: la Commissione propone un regolamento che modifica radicalmente il sistema di applicazione degli articoli 81 e 82 del trattato</B></H3>
<P><I><B>La Commissione europea ha adottato oggi una proposta di regolamento di applicazione degli articoli 81 e 82 del trattato, vale a dire le norme di concorrenza comunitarie applicabili rispettivamente alle intese e agli abusi di posizione dominante delle imprese. Tale proposta mira a sostituire l'attuale sistema centralizzato (risalente al 1962) di autorizzazione amministrativa delle intese, che riserva alla Commissione una competenza esclusiva, con un sistema in cui l'articolo 81 potr</B></I><I><B>à essere applicato per intero anche dalle autorit</B></I><I><B>à e dai giudici nazionali, e non solo dalla Commissione. "Si tratta della pi</B></I><I><B>ù importante iniziativa legislativa nel settore del diritto della concorrenza dopo il regolamento sulle concentrazioni del 1990 - ha osservato il commissario Monti, aggiungendo che "sono ormai quarant'anni che le regole di concorrenza comunitarie vengono applicate e le imprese le conoscono molto bene; </B></I><I><B>è ora che le autorit</B></I><I><B>à nazionali siano associate alla loro applicazione. La Commissione potr</B></I><I><B>à cos</B></I><I><B>ì concentrare le sue energie sulla lotta contro i cartelli e gli abusi di posizione dominante". Nell'aprile 1999, la Commissione aveva pubblicato un Libro bianco in cui si abbozzavano le grandi linee della proposta di riforma. Il testo adottato oggi tiene conto dei contributi del Parlamento europeo e del Comitato economico e sociale, nonch</B></I><I><B>é delle numerose osservazioni formulate dalle autorit</B></I><I><B>à nazionali e dal mondo economico.</B></I>
<P><B>Il contenuto della proposta</B>
<P>La proposta di regolamento adottata dalla Commissione modifica radicalmente il sistema di applicazione degli articoli 81 e 82 del trattato. Non riguarda né gli aiuti di Stato, né il controllo delle concentrazioni. Il nuovo testo sostituirà il celebre regolamento n. 17 del 1962, chiave di volta del diritto comunitario della concorrenza, che, dopo quattro decenni, ha bisogno di essere adeguato a un contesto economico ed istituzionale sensibilmente diverso. Il regolamento deve essere adottato dal Consiglio, previa consultazione del Parlamento europeo.
<P>In base al sistema proposto dalla Commissione, le autorità garanti della concorrenza e i giudici nazionali potranno applicare l'articolo 81 del trattato nella sua integralità, come già avviene per l'articolo 82. Le autorità garanti della concorrenza e la Commissione agiranno in modo concertato nell'ambito di una rete destinata a reprimere le infrazioni alle norme comunitarie nel settore in esame. Gli organi giudiziari nazionali, dal canto loro, tuteleranno i diritti soggettivi riconosciuti ai cittadini dal diritto comunitario, concedendo risarcimenti o deliberando sull'esecuzione dei contratti.
<P><B>Tutelare meglio la concorrenza per proteggere i consumatori</B>
<P>Obiettivo della proposta di regolamento è potenziare la tutela della concorrenza nella Comunità. A tale scopo essa estende alle autorità garanti della concorrenza e ai giudici nazionali il potere di applicare integralmente il diritto comunitario. Nella prospettiva dell'ampliamento, tale decisione si impone perché una sola istituzione  vale a dire la Commissione - non potrebbe garantire, da sola, il rispetto delle norme comunitarie. Il regime attuale, infatti, si basa su un sistema di notifiche degli accordi alla Commissione europea, unica competente per autorizzare accordi restrittivi della concorrenza. L'esperienza ha mostrato peraltro che tale sistema di notifiche non è efficace in termini di tutela della concorrenza e, grazie alla sua abolizione, la Commissione potrà concentrare la propria azione sulla lotta contro le restrizioni e gli abusi più gravi. Infine, viene proposto di rafforzare gli strumenti a disposizione dell'Istituzione per scoprire e punire i cartelli e altre infrazioni. In questo modo, la proposta consentirà di migliorare la tutela della concorrenza e di garantire che i consumatori possano beneficiare pienamente del mercato interno.
<P><B>Decentrare senza "rinazionalizzare"</B>
<P>Il nucleo della proposta della Commissione è il maggiore coinvolgimento delle autorità garanti della concorrenza e dei giudici nazionali. È infatti importante ravvicinare le istanze decisionali ai cittadini al fine di diffondere maggiormente una cultura comune in materia di concorrenza e di incentivare l'accettazione delle norme comunitarie.
<P>Tuttavia, come ha ribadito più volte il Parlamento europeo, un maggiore decentramento non deve in alcun caso implicare una "rinazionalizzazione" della politica della concorrenza, pilastro della Comunità. Tutti gli operatori economici devono essere trattati senza discriminazioni su tutto il territorio comunitario. A questo scopo, nella proposta di regolamento viene mantenuto un potere decisionale autonomo della Commissione, affiancato da meccanismi di informazione e cooperazione destinati a garantire la coerenza dell'applicazione delle norme in tutto il territorio comunitario. 
<P><B>Condizioni di concorrenza pi</B><B>ù omogenee e meno burocrazia per le imprese</B>
<P>Uno degli aspetti principali della proposta di regolamento è l'applicazione, da parte di tutti gli organi decisionali, di una sola norma di diritto ogniqualvolta siano in gioco gli scambi fra gli Stati membri. In futuro le imprese, nei loro affari su scala comunitaria, non avranno più a che fare con sedici normative distinte, ma con il solo diritto comunitario. In tal modo si garantirà agli operatori economici la parità delle condizioni di concorrenza ("level playing field") in tutta la Comunità e si ridurranno considerevolmente i costi che esse devono sostenere per rendere esecutivi i loro accordi. Infine, la soppressione del sistema di notifica ridurrà i vincoli amministrativi che impone loro il sistema attuale.
<P>A partire dal 28 settembre 2000, la proposta di regolamento sarà disponibile sul sito web della DG Concorrenza: 
<P><A HREF="http://ec.europa.eu/competition/antitrust/others/">http://ec.europa.eu/competition/antitrust/others/</A>
