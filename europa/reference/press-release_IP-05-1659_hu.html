<h1>
<a name="Heading4"></a><b>Szeszes italok: a Bizottság
világosabb szabályokat javasol a jobb minőség, a
nemzetközi kötelezettségek teljesítése és a
földrajzi jelzések védelme jegyében</b></h1>
<p><b><i>A Bizottság javaslatot fogadott el a szeszes italokra
vonatkozó európai uniós szabályok
korszerűsítéséről. A szeszes italok jelenlegi
uniós szabályozásán alapuló új
előírásrendszer könnyebben alkalmazható, jobban
olvasható és egyértelműbb lesz, és a szabályok
egyúttal az új technikai elvárásoknak is megfelelnek. A
szöveg jól meghatározott ágazati politikát
körvonalaz, amelyben a jelenlegi termékleírások alapján
három termékkategória különül el. A javaslat az
európai uniós földrajzi jelzések világpiaci
védelme érdekében épít a TRIPS és a WTO
követelményrendszerére.</i></b></p>
<p>Mariann Fischer Boel, a mezőgazdaságért és
vidékfejlesztésért felelős biztos kijelentette: „A
szeszesital-gyártás az Európai Unióban mind a
fogyasztók, mind a termelők szempontjából fontos. Az új
szabályok a fogyasztók védelmét és
tájékoztatását, valamint a megtévesztő gyakorlat
megelőzését szolgálják, javítják a piac
átláthatóságát, és elősegítik a
tisztességes versenyt."</p>
<p>A javaslat célja megőrizni az európai uniós szeszes
italok EU-n belüli és világpiaci hírnevét, és
ennek érdekében figyelembe veszi a szeszes italok
gyártásában meglévő hagyományokat.
Technológiai újításokra akkor kerülhet sor, ha azok a
minőség javítását szolgálják.</p>
<p>A javaslat tekintettel van a szellemi tulajdonjogok kereskedelmi
vonatkozásairól szóló úgynevezett TRIPS egyezmény,
valamint a Kereskedelmi Világszervezetet létrehozó egyezmény
szerves részét képező Általános Vám- és
Kereskedelmi Egyezmény (GATT) előírásaira.</p>
<p>A gyártás és a címkézés alapján a tervezet
a szeszes italokat három jól meghatározott kategóriába
sorolja: párlatok, különleges szeszes italok és egyéb
szeszes italok.</p>
<p>A fogalommeghatározások továbbra is tiszteletben tartják
a minőségi termelés hagyományos gyakorlatát, de
kiküszöbölik a korábbi fogalmak hiányosságait
és elégtelenségeit, és a technológiai
fejlődésnek megfelelően aktualizálják is őket.</p>
<p><b>A szeszes italokra vonatkozó új rendelet legfontosabb
vonásai:</b></p>
<ul>
<li>a szeszes italokra irányadó jelenlegi jogszabályok
alapján alkalmazhatóbbá, könnyebben olvashatóvá
és áttekinthetőbbé teszi a szabályozást;</li>
<li>hozzáigazítja a szabályozást a WTO
előírásaihoz, ezen belül különösen a TRIPS
egyezményhez;</li>
<li>kritériumokat határoz meg az új földrajzi jelzések
elismerésére;</li>
<li>jól meghatározott ágazati politikát körvonalaz,
amelyben a jelenlegi termékdefiníciók alapján három
termékkategória különül el;</li>
<li>rugalmasabbá teszi a szabályozás végrehajtását
azáltal, hogy a Szeszipari Irányítóbizottság
közreműködésével a Bizottságot hatalmazza fel a
mellékletek módosítására;</li>
<li>hozzáigazítja a szabályozást az új technikai
elvárásokhoz;</li>
<li>egyetlen rendeletben fogja össze a szeszes italokat eddig
szabályozó két
