<H3>
<P><B>Sikkerhed til s</B><B>øs: Europa-Kommissionen foresl</B><B>år en ny lovpakke for at undg</B><B>å en gentagelse af Erika-ulykken </B></H3>
<P><I><B>For at supplere de lovforslag, der blev forelagt i marts efter olietankskibet Erika's forlis, har Europa-Kommissionen i dag vedtaget endnu en lovpakke. Heri indg</B></I><I><B>år oprettelse af et informations- og overv</B></I><I><B>ågningssystem for skibsfarten, oprettelse af en  erstatningsfond for skader for</B></I><I><B>årsaget af olieforurening og oprettelse af et europ</B></I><I><B>æisk agentur for s</B></I><I><B>øfartssikkerhed.  "</B></I><B>Med disse EF-tiltag vil vi kunne skabe et virkeligt europ</B><B>æisk samarbejdsomr</B><B>åde for sikkerhed til s</B><B>øs og sikre et optimalt beskyttelsesniveau for de europ</B><B>æiske farvande og kystomr</B><B>åder</B><I><B>" erkl</B></I><I><B>ærede Loyola de Palacio, Kommissionens n</B></I><I><B>æstformand med ansvar for energi og transport.</B></I>
<P>Den nye Erika II-pakke består af tre forslag:
<UL><P><B>Streng kontrol med skibsfarten. </B>For at forhindre, at skibe, som ikke lever op til standarderne, undslipper de kontrolforanstaltninger, der er fastsat i den første lovpakke, foreslår Kommissionen en skærpelse af overvågnings- og kontrolsystemet for skibe i transitfart ud for Fællesskabets kyster.  
<P> Der foreslås derfor et nyt direktiv, der indfører et indberetningssystem, som også omfatter skibe, der ikke anløber havn i EU.  Skibe, som besejler EU's farvande, skal i henhold til direktivet være udstyret med et automatisk identifikationssystem og en såkaldt "black box" (i lighed med dem, som anvendes af fly) til støtte for opklaringsarbejdet. 
<P> I betragtning af at størsteparten af alle forlis indtræffer under ekstreme vejrforhold, giver direktivet mulighed for at forbyde skibe at forlade havnen under sådanne forhold. Det bliver også obligatorisk for alle de berørte medlemsstater at indrette nødhavne for nødstedte skibe
<P><B>Bedre erstatning for skade ved forurening af kysterne. </B>De nuværende regler om erstatning for skade ved forurening fra tankskibe blev udformet i 70'erne inden for rammerne af Den Internationale Søfartsorganisation (IMO). Kommissionen foreslår nu, at der oprettes en europæisk erstatningsfond (COPE-fonden) for forureningsskader som supplement til den gældende ordning. Fondens erstatningsloft er sat til 1 milliard euro, og der udbetales erstatning til de skadelidte, hvis skaden overskrider det loft på 200 millioner euro, som er fastsat i den nuværende  regler. Fonden skal også bidrage til, at  ofrene for  oliekatastrofer i Fællesskabets farvande hurtigere kan få dækket deres skader fuldt ud. Den nye fond skal finansieres af de europæiske virksomheder, som importerer olien. Kommissionens forslag giver også medlemsstaterne mulighed for at idømme personer bøder for uagtsomhed i forbindelse med olietransport til søs.  
<P><B>Oprettelse af et europ</B><B>æisk agentur for s</B><B>øfartssikkerhed.</B><I><B> </B></I>Der er i de seneste år indført et stort antal sikkerhedsregler. Medlemsstaterne<I><B> </B></I>skal anvende disse regler effektivt, men også sørge for indbyrdes tilnærmelse af deres  inspektions- og kontrolprocedurer. Det foreslåede søfartssikkerhedsagentur, som vil få ca. 50 medarbejdere,  skal bistå Kommissionen og medlemsstaterne med deres virksomhed på området  og vurdere de gældende foranstaltningers effektivitet. Agenturet skal navnlig indsamle oplysninger og forvalte databaserne vedrørende søfartssikkerhed, det skal evaluere og kontrollere klassifikationsselskaberne og aflægge inspektionsbesøg i medlemsstaterne for at kontrollere vilkårene for deres havnestatskontrol.  Agenturet skal også bistå de nationale inspektører i deres arbejde  (bl.a. ved at give inspektørerne mulighed for lettere at identificere de potentielt farlige skibe, som bør underkastes skærpet kontrol).
</UL><P>Disse forslag danner et sammenhængende hele med den første<B> Erika-pakke</B>, som tager sigte på at skærpe kontrollen med skibe i havnene, skærpe kontrollen med klassifikationsselskaberne og fremskynde indførelsen af et forbud mod enkeltskrogede olietankskibe. Kommissionen opfordrer Rådet og Europa-Parlamentet til snarest muligt at nå til enighed om foranstaltningerne i den første pakke.  Efter Maastricht-traktaten kan foranstaltninger vedrørende sikkerhed til søs vedtages med kvalificeret flertal, så der kræves altså ikke enstemmighed.  Loyola de Palacio har i denne henseende understreget, at en hurtig beslutningsproces ikke bør skade kvaliteten af de nye foranstaltninger: "<I>Forebyggelse er langt den bedste fremgangsm</I><I>åde, n</I><I>år det drejer sig om sikkerhed til s</I><I>øs.</I> <I> Der b</I><I>ør derfor s</I><I>ættes betydelige menneskelige og materielle ressourcer af til dette form</I><I>ål."</I>
