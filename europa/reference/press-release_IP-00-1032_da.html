<H3>
<P><B>Kommissionen vedtager et forslag om minimumsstandarder for procedurer i medlemsstaterne for tildeling og fratagelse af flygtningestatus</B></H3>
<P><I><B>Kommissionen har vedtaget et forslag til R</B></I><I><B>ådets direktiv om minimumsstandarder for procedurer i medlemsstaterne for tildeling og fratagelse af flygtningestatus. Form</B></I><I><B>ålet med denne foranstaltning er at skabe lige vilk</B></I><I><B>år i EU p</B></I><I><B>å kort sigt. Med henblik herp</B></I><I><B>å indf</B></I><I><B>øres der s</B></I><I><B>åvel garantier for en retf</B></I><I><B>ærdig procedure som mekanismer og redskaber, der skal g</B></I><I><B>øre proceduren effektiv. Direktivet er, set under et, en vigtig f</B></I><I><B>ørste foranstaltning vedr</B></I><I><B>ørende asylprocedurer i medlemsstaterne (p</B></I><I><B>å grundlag af EF-traktatens artikel 63, stk. 1, litra d)).</B></I>
<P>Der er tale om EU's første foranstaltning vedrørende asylprocedurer. Forslaget består af minimumsstandarder, og man kræver ikke, at medlemsstaterne skal benytte ens procedurer. Medlemsstaterne bevarer deres nationale systemer, hvis de blot vil acceptere visse standarder og betingelser for de kompetente myndigheder og de relevante procedurer. Forslaget giver f.eks. medlemsstaterne mulighed for at vælge, hvilken type organ der skal revidere afgørelser truffet i første instans. Det kan enten være en domstol eller et administrativt organ. Der er desuden tale om en første foranstaltning i den betydning, at medlemsstaterne selv kan vælge, om de vil anvende standarderne i forbindelse med procedurer for tildeling af subsidiær beskyttelse af personer, der ikke kan anerkendes som flygtninge.
<P>Asylprocedurer må ikke være så langtrukne, at personer med behov for beskyttelse må gennemleve længere perioder præget af usikkerhed, inden deres ansøgninger afgøres, og personer uden behov for beskyttelse, som blot ønsker at opholde sig på medlemsstaternes område, ser en asylansøgning som et middel til at forlænge deres ophold. Derfor foreslår man et enkelt og hurtigt system for asylprocedurer i medlemsstaterne med blot en enkelt anke eller revision af afgørelsen (som nævnt foretaget af enten et administrativt organ eller en domstol) samt en yderligere anke til en «appelret».
<P>Ifølge forslaget kan medlemsstaterne frit beslutte, om de vil indføre specifikke procedurer for uantagelige og åbenbart grundløse sager, men hvis de gør det, skal de overholde fælles standarder, som fastsættes i direktivet. Disse procedurer omfatter blandt andet udpegelse af såkaldte «sikre tredjelande» og «sikre oprindelseslande». Desuden kan medlemsstaterne bevare eller indføre en «grænseprocedure» i sådanne sager, hvis de følger forslagets standarder. Denne type procedure findes allerede i flere medlemsstater. Det er en procedure for afvisning af at give ansøgere adgang til en medlemsstats område, fordi deres ansøgning ikke kan komme i betragtning.
<P>For at hjælpe medlemsstaterne med hurtigt at behandle asylansøgninger og anerkende ansøgere, som har behov for beskyttelse i henhold til Genève-konventionen, har medlemsstaterne fået denne mulighed for at benytte specifikke procedurer for uantagelige og åbenbart grundløse sager. Fælles standarder for disse procedurer skal også medvirke til at undgå asylansøgeres sekundære bevægelser mellem medlemsstaterne.
<P>Af hensyn til en korrekt identifikation af personer med behov for beskyttelse i henhold til Genève-konventionen indføres der i forslaget minimumsgarantier for proceduren. Dermed sikres et fælles niveau for den proceduremæssige retfærdighed i medlemsstaternes nationale systemer, som også kan være medvirkende til at forebygge sekundære bevægelser. Forslagene om garantier omfatter ret til en personlig samtale, mulighed for at kontakte organisationer eller personer, der yder juridisk bistand, og ret til at anke en afgørelse.
<P>Endelig indføres der i forslaget yderligere specifikke proceduregarantier for personer med særlig behov, herunder uledsagede mindreårige. Der er blandt andet tale om, at en juridisk værge eller rådgiver skal udpeges til at bistå og repræsentere en uledsaget mindreårig i forbindelse med behandlingen af vedkommendes ansøgning.
<P><B>Baggrundsoplysninger</B>
<P>Dette forslag er det første skridt hen imod et fælles europæisk asylsystem, som Kommissionen tager. På Det Europæiske Råds møde i Tammerfors i oktober 1999 besluttede medlemsstaterne at indføre et fælles europæisk asylsystem på kort sigt, der skal indebære «en klar og brugbar fastsættelse af, hvilken stat der er ansvarlig for behandlingen af en asylansøgning, fælles standarder for en retfærdig og effektiv asylprocedure, fælles minimumsvilkår for modtagelse af asylansøgere og indbyrdes tilnærmelse af bestemmelserne om anerkendelse af flygtningestatus og om indholdet af denne status. Dette bør suppleres med foranstaltninger vedrørende subsidiære former for beskyttelse, som giver enhver person, der har behov for en sådan beskyttelse, en passende status». Forslag til eller foranstaltninger i forbindelse med disse standarder vil følge inden september 2001.
<P>Forslaget er baseret på drøftelser i Rådet og Europa-Parlamentet efter offentliggørelsen af Kommissionens arbejdsdokument «fælles standarder for asylprocedurer » i marts 1999. Europa-Parlamentet vedtog en beslutning i juni 2000. Medlemsstaterne har fremsat bemærkninger til arbejdsdokumentet, og relevante organisationer, herunder FN's Højkommissariat for Flygtninge, har afgivet skriftlige udtalelser.
<P>En meddelelse om asylprocedurer skal skitsere mulighederne for at gå videre og skabe en fælles asylprocedure i EU på længere sigt. Det Europæiske Råds møde i Tammerfors anmodede om en sådan meddelelse, og Kommissionen planlægger at offentliggøre den inden årets udgang.
