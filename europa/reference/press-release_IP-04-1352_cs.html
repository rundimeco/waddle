Ve snaze zastavit rozmach pirátství a
padělávání zboží přijala dnes Evropská
komise strategii pro posílení prosazování práv
duševního vlastnictví ve třetích zemích.
Akční plán se zaměřuje na aktivní a
účinné uplatňování a prosazování
stávajících právních předpisů
vztahujících se na práva duševního vlastnictví.
Navrhuje stanovit prioritní země, ve kterých by se měla
soustředit činnost vedoucí k prosazování
těchto práv . Důraz bude kladen na technickou spolupráci a
pomoc třetím zemím v boji proti padělávání
zboží. Komise se však nebude rozpakovat spustit všechny
bilaterální a multiraterální sankční
mechanismy proti kterékoli zemi zapojené v soustavném
porušování práv. Komise podpoří rostoucí
povědomí uživatelů a spotřebitelů ve
třetích zemích a vytváření partnerství mezi
veřejným a soukromým sektorem vzhledem k
prosazování práv.
Pascal Lamy, komisař EU pro obchod, řekl:
„Pirátství a padělávání zboží se
každým rokem více a více rozmáhají.
Stávají se z nich „výrobní
odvětví“, která jsou stále více řízena
zločinnými organizacemi. Jedná se o závažný
problém nejen pro nás, ale i pro třetí země,
které také trpí následky porušování
svých vlastních práv duševního vlastnictví.“
Dodává: „Některé z těchto padělků,
např. léčiva a potraviny, představují pro
veřejnost skutečné nebezpečí, zatímco jiné
podrývají přežití nejnovějších
odvětví EU, které čelí zneužívání
svých výtvorů. Přijetí nových právních
předpisů je jedna věc. Jiná věc je však
navržení náležitých prostředků pro jejich
prosazování. To je nyní naší prioritou.“
Strategie stanovuje hlavní směry pro Evropskou komisi v
nadcházejících letech, které mají vést ke
snížení míry porušování práv
duševního vlastnictví za hranicemi EU, na celém
světě. Logicky navazuje na nedávné iniciativy EU
směřující k vypořádání se
s tímto problémem v rámci EU a na jejích
hranicích.
Nejedná se o to, že by EU navrhovala, že znovu objevíme
Ameriku, ale chce ukázat, že jsme odhodláni více a lépe
pracovat v oblasti, kde zavedení právních předpisů
není dostačující. Je nutné, aby třetí
země ke svým závazkům dohodnutým ve Světové
obchodní organizaci a ve dvoustranných dohodách přidaly
opravdovou snahu vypořádat se s problémem na hranicích,
v soudních síních a na ulicích své země. My zase
musíme zajistit, aby naši držitelé práv byli
účinně chráněni proti zneužití majetku a
naši občané obecně proti nebezpečí
pirátství a padělávání zboží.
Podrobný popis strategie:
1. Stanovení prioritních zemí: Činnost EU se
zaměří na nejproblematičtější země
vzhledem k porušování práv duševního
vlastnictví. Tyto země budou stanoveny na základě
pravidelného průzkumu, který bude Komise provádět mezi
všemi zainteresovanými stranami.
2. Rostoucí povědomí: podporování iniciativ
vedoucích ke zvýšení veřejného povědomí
o dopadu padělávání zboží (ztráta
zahraničních investic a převodů technologií,
zdravotní rizika, souvislost s organizovaným zločinem atd.)
a zpřístupnění „Průvodce pro
prosazování práv duševního vlastnictví“
veřejnosti a dotčeným orgánům třetích
stran.
3. Politický dialog, pobídky a technická spolupráce:
zajišťování toho, aby se technická pomoc
poskytovaná třetím zemím zaměřila na
prosazování práv duševního vlastnictví,
zejména v prioritních zemích; vyměňování
nápadů a informací s dalšími
klíčovými poskytovateli technické spolupráce,
např. se Světovou organizací duševního vlastnictví
(WIPO), Spojenými státy nebo Japonskem, s cílem vyhnout se
opakování vynaloženého úsilí a sdílet
osvědčené postupy.
4 Mechanismy práv duševního vlastnictví stanovené v
mnohostranných dohodách (včetně dohod o obchodních
aspektech práv k duševnímu vlastnictví) a
meziregionálních a dvoustranných dohodách:
soustavnější zvyšování snahy
o prosazování práv v rámci těchto dohod;
konzultování obchodních partnerů s cílem
zahájit iniciativu v radě Světové obchodní organizace
pro dohody o obchodních aspektech práv k duševnímu
vlastnictví, bití na poplach kvůli rostoucímu rozsahu
problému, určování příčin,
navrhování řešení a posilování
ustanovení o prosazování práv duševního
vlastnictví v dvoustranných dohodách.
5. Řešení sporů – sankce: připomenutí,
že držitelé práv mají v případě, že
existuje důkaz o porušování dohod o obchodních
aspektech práv k duševnímu vlastnictví, možnost
využít nařízení o překážkách
obchodní povahy nebo dvoustranných dohod; kromě
řešení sporů v rámci Světové obchodní
organizace připomenout možnost využití mechanismů
řešení sporů, které jsou zahrnuty v dvoustranných
dohodách, pokud nejsou dodržovány příslušné
požadavky na ochranu práv duševního vlastnictví.
6. Vytváření partnerství mezi veřejným a
soukromým sektorem: podpora místních sítí
duševního vlastnictví založených v
příslušných třetích zemích
a účast na nich; využívání mechanismů,
které již byly zavedeny útvary Komise (oddělením
poskytujícím pomoc v souvislosti s právy duševního
vlastnictví a styčnými středisky pro inovační
záležitosti), k výměně informací s držiteli
práv a sdruženími; stavění na spolupráci se
společnostmi a sdruženími, které se aktivně
zapojují do boje proti pirátství a padělávání
zboží.
Další informace:
http://ec.europa.eu/trade/issues/sectoral/intell_property/index_en.htm
http://ec.europa.eu/taxation_customs/customs/counterfeit_piracy/index_en.htm
