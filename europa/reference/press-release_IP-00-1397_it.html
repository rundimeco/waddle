<H3>
<P><B>"Formation 2000", grande appuntamento europeo della formazione professionale, si terr</B><B>à a Bruxelles il 5 e 6 dicembre 2000</B></H3>
<P><I><B>L'iniziativa "Formation 2000" organizzata dalla Commissione rappresenter</B></I><I><B>à una vetrina dei migliori progetti del programma Leonardo da Vinci e permetter</B></I><I><B>à lo scambio di esperienze tra i protagonisti presenti e futuri della formazione professionale in Europa. L'appuntamento </B></I><I><B>è al Parc des Expositions dell'Heysel per il 5 e il 6 dicembre.</B></I>
<P>Come hanno sottolineato i Capi di Stato e di governo dei Quindici in occasione del Consiglio europeo di Lisbona, la formazione lungo tutto l'arco della vita sta diventando uno strumento indispensabile per aiutare ogni cittadino, di qualunque età, livello di istruzione e origine sociale, ad affrontare le esigenze dell'economia della conoscenza e a rimanere competitivo sul mercato del lavoro.
<P>A livello comunitario il programma Leonardo da Vinci II (2000-2006), che ha una dotazione di 1,15 miliardi di euro ed è aperto a 31 paesi, è uno dei più importanti strumenti per soddisfare tale ambizione. Esso è integrato da altre misure e azioni di recente adozione: eLearning per l'adeguamento dell'istruzione e dell'apprendimento all'economia digitale, e il piano d'azione per la mobilità che offre agli Stati membri una "cassetta degli attrezzi" costituita da nuove misure intese a incoraggiare gli scambi e la creazione di reti tra gli apprendisti e i formatori. Altro esempio innovativo: l'Europass-Formazione, documento comunitario d'informazione sul percorso della formazione professionale, che conferisce maggiore visibilità ai periodi di formazione all'estero.
<P>Leonardo da Vinci I (1994-1999) ha consentito a 130 000 cittadini di perfezionare le proprie conoscenze in un altro Stato membro e a 4 000 progetti transnazionali di sviluppare nuovi prodotti e metodi di formazione professionale adatti ai nuovi profili e contesti professionali. Leonardo da Vinci II mira a potenziare l'impegno in tal senso.
<P>In questo contesto "Formation 2000" rappresenterà una vetrina dei migliori prodotti di Leonardo da Vinci e un'opportunità per lo scambio di idee e di buone prassi, ma anche di dibattiti e di discussioni sulla formazione professionale. All'Heysel verranno presentati 120 successi ottenuti dal programma (in particolare per quanto riguarda l'apprendimento delle lingue e le esperienze innovative) e il pubblico potrà informarsi sulle possibilità offerte dalle azioni comunitarie. Verranno organizzati sei workshop nei quali si affronteranno tra gli altri i temi della mobilità, dell'inserimento sociale e professionale e delle nuove tecnologie. I partecipanti avranno a propria disposizione un cybercaffè.
<P>"Formation 2000" si rivolge agli specialisti della formazione professionale, alle imprese, alle parti sociali, alle autorità pubbliche e ai cittadini. È attesa la partecipazione di tremila persone. La sig.ra Viviane Reding, commissario europeo per l'Istruzione e la cultura, sarà presente all'Heysel il 5 dicembre per conoscere meglio i progetti presentati e dialogare con i partecipanti.
<P>Per qualsiasi informazione potete consultare il server Europa su Internet al seguente indirizzo: 
<P><A HREF="http://ec.europa.eu/formation2000.html">http://ec.europa.eu/formation2000.html</A>
