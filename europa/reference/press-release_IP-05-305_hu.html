<h1>
<a name="Heading4"></a><b>A Bizottság folytatja a „Nyitott
égbolt” tárgyában kötött </b><b>illegális
szerződések elleni tevékenységét</b></h1>
<p><a name="_Hlt90800968"></a><a name="_Hlt90800969"></a><b><i>A 2004
júliusában és decemberében az Európai
Bíróság „Nyitott égbolt” határozatainak
((<a
href="/rapid/pressReleasesAction.do?reference=IP/04/967&format=HTML&aged=1&language=FR&guiLanguage=fr">IP/04/967</a>
et <a
href="/rapid/pressReleasesAction.do?reference=IP/04/1478&format=HTML&aged=0&language=FR&guiLanguage=fr">IP/04/1478</a></i></b><b><i>)
végrehajtása  érdekében hozott intézkedéseket
követően az Európai Bizottság, úgyis mint a
»szerződések őre«, ma döntést hozott
arról, hogy tizenegy, az Egyesült Államokkal légi
közlekedési szolgáltatásra vonatkozó
szerződéssel rendelkező tagállamnak küld
felszólítást, illetve indoklással ellátott
véleményt tartalmazó leveleket.  Minden, az Egyesült
Államokkal kétoldalú megállapodással rendelkező
tagállam (20 állam a 25 közül) ma jogsértési
eljárás tárgyát képezi. Ezek a légi
közlekedési megállapodások olyan, „nemzetinek”
nevezett záradékokat tartalmaznak, amelyek a
szerződésből fakadó előnyökből
kizárólag az aláíró államok nemzeti
légitársaságait részesítik, az európai jog
nyilvánvaló megsértésével.  A Bizottság ezzel
párhuzamosan előkészíti a tárgyalások
megkezdését az Egyesült Államokkal egy átfogó
egyezmény létrehozása érdekében.</i></b></p>
<p>A tagállamok és az Egyesült Államok közötti
nemzetközi légi közlekedési szolgáltatásokra
vonatkozó megállapodások miatt a Bizottság elhatározta,
hogy indoklással ellátott véleményt küld négy
tagállamnak: Franciaországnak, Görögországnak,
Olaszországnak és Portugáliának. Úgy döntött
továbbá, hogy felszólító levelet küld hét
tagállamnak: Spanyolországnak, Írországnak,
Magyarországnak, Lengyelországnak, a Cseh
Köztársaságnak, a Szlovák Köztársaságnak
és Máltának. A 2004 júliusi csomagot követően
valamennyi, az Egyesült Államokkal kétoldalú
megállapodással rendelkező tagállam (20 állam a 25
közül) ma tehát jogsértési
eljárás<sup><b><a name="fnB1" href="#fn1">[1]</a></b></sup> alatt
áll.</p>
<p>Ezen túlmenően a Bizottság úgy határozott, hogy
két indoklással ellátott véleményt küld
Ausztriának a Szíriával, Kubával, Kínával és
Egyiptommal fennálló egyezmények miatt.</p>
<p>Ezek a megállapodások figyelmen kívül hagyják az
európai jogot azok miatt a nemzeti záradékok miatt, amelyeket
tartalmaznak, és amelyek ellentétesek a szerződésnek a
letelepedés szabadságára vonatkozó rendelkezéseivel.
Ráadásul a Franciaország, Görögország,
Olaszország, Portugália, Spanyolország, Írország
és Ausztria által kötött záradékok az Unió
kizárólagos illetékességét is megsértik. A
többi érintett tagállam esetében (Magyarország,
Lengyelország, a Cseh Köztársaság, a Szlovák
Köztársaság és Málta) a megállapodások az
Európai Unióhoz történő csatlakozás előtt
köttettek, tehát nem sértették annak kizárólagos
illetékességét.</p>
<p>2002. november 5-én az Európai Bíróság nyolc
tagállamot ítélt el amiatt, hogy légi közlekedési
szolgáltatásra vonatkozó szerződést kötött az
Egyesült Államokkal, megsértve az európai jogot. Kiemelte a
nemzeti záradékok illegális jellegét, és
hangsúlyozta, hogy ezek a tagállamok félreértelmezték
az Uniónak kizárólagos illetékességét a légi
közlekedési politika egyes kérdéseinek harmadik
országokkal való tárgyalására vonatkozóan, mint
például a résidők és a számítógépes
helyfoglalás.</p>
<p>Jacques Barrot, a Bizottság közlekedéspolitikáért
felelős alelnöke március 21-én és 22-én
Washingtonba látogat. Látogatásának célja, hogy
közös álláspontot alakítson ki az Egyesült
Államokkal  annak érdekében, hogy megkezdjék a
tárgyalásokat egy közös légtér
létrehozásáról.</p>
<hr><p><sup><b><a name="fn1" href="#fnB1">[1]</a></b></sup> Nincs
megállapodása: Litvániának, Lettországnak,
Észtországnak, Ciprusnak és Szlovéniának.</p>


