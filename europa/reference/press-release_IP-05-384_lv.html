<h1>
<a name="Heading4"></a><b>Komisijas pavasara ekonomikas prognoze
2005.-2006. gadam</b></h1>
<p><b><i>Pēc saimnieciskās darbības samazināšanās
pagājušā gada otrajā pusē euro zonā ir
sagaidāms pieaugums, kā arī ES atgriešanās pie
iepriekšējiem potenciālajiem rādītājiem
2005. gada laikā, jo iekšējais pieprasījums manāmi
pieaug. Kopumā IKP pieaugums ir prognozēts 1,6% euro zonā un 2,0%
ES (attiecīgi 2,1% un 2,3% 2006. gadā).</i></b> <b><i>Paredzams,
ka nodarbinātības pieaugums palielināsies kā euro zonā,
tā arī ES, veicinot nelielu bezdarba samazināšanos
2006. gadā. Tāpat valsts finanses šogad kopumā
nemainīsies un IKP deficīts saglabāsies 2,6% kā euro
zonā, tā arī ES. </i></b></p>
<p>Ekonomikas vispārējais pieaugums euro zonā un ES 15,
ņemot vērā 2003. gada vidū aizsākušos
kāpumu, ko lielā mērā izraisīja globālā
pieauguma un tirdzniecības flotācijas, bija attiecīgi 2% un 2,4%.
Tomēr, lai gan ir novērtēts, ka pasaules tirdzniecības
pieaugums 2004. gadā sasniedzis visaugstāko atzīmi,
augošās naftas cenas un euro vērtības izraisītā
saimnieciskās darbības pavājināšanās euro
zonā 2004. gada otrajā pusē atstās iespaidu uz
2005. gada sākumu. </p>
<p>Komisija prognozē 2005. gada vidējo IKP pieaugumu 1,6%
apmērā euro zonā un 2,0% ES. Sagaidāms, ka saimnieciskā
darbība izlīdzināsies 2006. gadā ar vidējo
pieaugumu 2,1% euro zonā un 2,3% ES. </p>
<p>Šā un 2005. gada prognozes ir pamatotas ar pieaugošo
vietējo pieprasījumu un jo īpaši ar stabilu
paātrinājumu attiecībā uz ieguldījumu veikšanu.
Tiek prognozēts, ka pakāpeniski uzlabosies arī privātā
patēriņa rādītāji un tie pārsniegs prognozes.
Šo perspektīvu galvenie faktori ir atbilstoša makroekonomiska
politika, konsekventa mērena algu palielināšana un zema
inflācija, labvēlīgi finansiālie nosacījumi,
peļņas normu palielināšana, ka arī virzība
strukturālas reformās, kuru mērķis ir
patērētāju un uzņēmēju uzticības
atjaunošana.</p>
<p><b>3 miljoni jaunu darbavietu</b></p>
<p>Pieejamie dati liecina, ka ekonomikas svārstību ietekme uz darba
tirgu ir bijusi neliela. Tas zināmā mērā ir lielākas
pretestības rezultāts, kas atklājās
iepriekšējā lejupslīdē, kad faktiski netika
zaudētas darbavietas un bezdarba pieaugums bija ierobežots
salīdzinājumā ar iepriekšējiem cikliem. Tomēr tiek
prognozēts, ka 2005. gadā bezdarbs pieaugs par 0,7%
2005. gadā un 0,9% 2006. gadā salīdzinājumā
ar 0,6% 2004. gadā. Tādējādi paredzams, ka ES
2005.-2006. gadā izveidos trīs miljoni jaunu darbavietu, kas
tomēr tikai nedaudz samazinās bezdarbu – līdz 8,7%
2006. gadā. To daļēji izskaidro ar darbaspēka
pieaugumu, kad labāka ekonomiskā situācija darba tirgum piesaista
vairāk cilvēku.</p>
<p>Turklāt Komisija prognozē turpmāku euro zonas valstu
finanšu uzlabošanos ar sagaidāmo 2,6% vidējo IKP
deficītu salīdzinājuma ar 2,7% 2004. gadā, kas pats par
sevi jau ir uzlabojums, salīdzinot ar iepriekšējo gadu (2,8%).
Visā ES vidējais deficīts 2006. gadā paredzēts
2,6% apmērā, tāds pats kā 2005. gadā.  Abi
vidējie rādītāji slēpj ievērojams
atšķirības ES valstu starpā, jo deviņās
valstīs 2004. gadā bija pārsniegta 3% atsauces
vērtība. Tiek sagaidīts, ka no šīm deviņām
valstīm piecas šogad ievērojami samazinās savu deficītu
(t. i., vairāk par pusi procenta no IKP). Komisijas 2006. gada
deficīta prognožu pamatā ir konsekventā budžeta
politika. </p>
<p>Komisija savām pavasara prognozēm paredz arī virkni
iespējamu riska faktoru, ieskaitot turpmāku naftas cenu celšanos,
nesakārtoto valūtas kursa regulēšanu un pieaugošu
patērētāju uzticības zaudēšanu, kura, ja
pierādīsies, var negatīvi ietekmēt privātā
patēriņa pieaugumu un nobremzēt ieguldījumu plānus.  No
otras puses, privātais patēriņš varētu
attīstīties daudz ātrāk, ko, cita starpā,
pastiprinātu strukturālo reformu labvēlīgā ietekme.</p>
<p>Sīkāka informācija par prognozēm pieejama <i>European
Economy</i> šādā tīmekļa vietnē:</p>
<p><a
href="http://ec.europa.eu/economy_finance/publications/european_economy/forecasts_en.htm">http://ec.europa.eu/economy_finance/publications/european_economy/forecasts_en.htm</a></p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p></p>
<p></p>

