<h1>
<a name="Heading4"></a><b>Konkurencja: </b><b>nowe zasady dystrybucji
samochodów umożliwią sprzedawcom większą swobodę
konkurowania w UE</b></h1>
<p><b><i>Od 1 października 2005 r. tzw. „klauzule miejsca” w
umowach zawieranych pomiędzy producentami i sprzedawcami pojazdów nie
będą już korzystać z automatycznego
(„grupowego”) wyłączenia z zakazu ograniczających
praktyk handlowych przewidzianego w art. 81 Traktatu WE, na mocy
rozporządzenia Komisji (WE) nr 1400/2002 w sprawie stosowania art. 81 ust.
3 Traktatu do kategorii porozumień wertykalnych i praktyk uzgodnionych w
sektorze motoryzacyjnym. Klauzule te miały na celu uniemożliwienie
sprzedawcom otwierania punktów sprzedaży poza geograficznymi
terytoriami określonymi przez producentów samochodów, m.in. na
terytoriach innych Państw Członkowskich UE. Jednakże wspomniane
klauzule zostały już usunięte z umów wielu producentów
i sprzedawców. Zmiana ta umożliwia sprzedawcom konkurowanie na
większą skalę, ułatwiając tym samym konkurencję
cenową i stymulowanie nowych rozwiązań w dystrybucji. Zmiana
dotycząca klauzuli miejsca jest ostatnią częścią
przeprowadzanej przez Komisję reformy zasad konkurencji w dystrybucji
pojazdów, której pozostałe części weszły w
życie dnia 1 października 2002 r. (patrz <a
href="/rapid/pressReleasesAction.do?reference=IP/02/1073&format=HTML&aged=1&language=EN&guiLanguage=en">IP/02/1073</a>).
Dodatkowe trzy lata poprzedzające pozbawienie „klauzul miejsca"
wyłączenia grupowego miały dać producentom i sprzedawcom
samochodów czas na wprowadzenie odpowiednich dostosowań.</i></b></p>
<p>Neelie Kroes, komisarz ds. konkurencji, wyraziła opinię, że
„Środek ten oznacza zwiększenie konkurencji w sektorze
dystrybucji pojazdów. Cieszę się, że wielu producentów
pojazdów już usunęło klauzule miejsca ze swoich umów o
dystrybucję zawartych ze sprzedawcami.”</p>
<p>Nowe zasady dotyczą samochodów osobowych i lekkich pojazdów
przeznaczonych do celów gospodarczych. Po usunięciu klauzul miejsca z
umów z producentami, sprzedawcy pojazdów będą mogli
prowadzić działalność poza terytorium własnego kraju,
również ponad granicami. Oznacza to, że sprzedawcy mogą
otwierać punkty sprzedaży w każdym miejscu, w którym
istnieją dla nich możliwości handlowe, np. na obszarach, gdzie
ich marka nie jest reprezentowana w wystarczającym stopniu lub w krajach, w
których ceny są wyższe. Zmiana ta toruje również
drogę do stworzenia nowych form dystrybucji, tj. wielomarkowych
punktów sprzedaży. Konsumenci będą zatem mogli
korzystać z lepszego wyboru wśród sprzedawców.</p>
<p>Wspomniane rozporządzenie zezwala producentom pojazdów na wymaganie
od sprzedawców określonych norm jakości, gwarantujących
wysokiej jakości system sprzedaży dla konsumentów.
Wymagając, aby oddziały lokalne spełniały wszystkie normy
jakości mające zastosowanie do sprzedaży na obszarze, gdzie ma on
zostać otwarty oraz sprawdzając zgodność przed otwarciem,
producenci pojazdów mogą zazwyczaj uniknąć ryzyka
nieuczciwego zakłócania działań inwestycyjnych i
promocyjnych już działających sprzedawców. </p>
<p>Rozporządzenie wyraźnie uznaje efektywność systemów
selektywnej dystrybucji, mających na celu stymulowanie inwestycji
dokonywanych przez sprzedawców, aby promować markę na obszarze
lokalnym. </p>
<p>Oddziały lokalne prawdopodobnie nie zwiększą kosztów
transakcyjnych i logistycznych producentów pojazdów, ponieważ
obowiązująca umowa ze sprzedawcą nadal będzie
określać, dokąd producent musi dostarczać pojazdy
zamówione przez sprzedawcę. Oznacza to, że jeśli sprzedawcy
otwierają oddział lokalne w innym Państwie Członkowskim, nie
trzeba będzie zawierać dodatkowej umowy z lokalnym importerem,
chociaż producent może oczywiście zlecić lokalnemu
importerowi funkcje takie jak sprawdzanie zgodności z kryteriami
jakości. Nadal zastosowanie będą miały warunki kupna i cele
sprzedaży odnoszące się do głównych oddziałów
sprzedawcy.</p>
<p>Aby uzyskać całkowitą pewność prawną,
którą zapewnia wspomniane rozporządzenie, producenci i sprzedawcy
pojazdów są zobowiązani do usunięcia klauzul miejsca ze
swoich umów najpóźniej dnia 30 września 2005 r.
Przypuszczalnie jest to najlepsze rozwiązanie dla przedsiębiorstw.</p>
<p>Przeciwko producentom i sprzedawcom pojazdów, którzy jednak
utrzymają „klauzule miejsca" po dniu 30 września 2005 r.,
Komisja lub krajowe organy ochrony konkurencji mogą wszcząć
dochodzenie lub wnieść postępowanie w sądach krajowych na
podstawie zasad dotyczących ograniczających praktyk handlowych
określonych w Traktacie WE (art. 81). Rozporządzenie nie traktuje
klauzul miejsca jako wyraźnych „sztywnych ograniczeń”,
jednak to na przedsiębiorstwach ciążyć będzie
obowiązek udowodnienia na poszczególnych przykładach, że
klauzula miejsca spełniała wszystkie warunki wymagane do uzasadnienia
wyjątku określonego w art. 81 ust. 3 Traktatu WE, a w
szczególności wykazania, że istniały znaczące
korzyści, które przeważyły nad ograniczającymi skutkami
klauzuli miejsca.</p>

