<H3>
<P><B>Discussione della Commissione europea sull'attuale situazione dell'ESB nell'UE</B></H3>
<P><I><B>Una maggiore incidenza dell'ESB in Francia ha moltiplicato i timori dei consumatori quanto alla sicurezza della carne bovina. La Commissione europea ha rammentato questa mattina che se integralmente applicate l'ampia gamma di misure da essa predisposte </B></I><I><B>è sufficiente per garantire un elevato livello di sicurezza della sanit</B></I><I><B>à pubblica. La Commissione concorda peraltro sulla necessit</B></I><I><B>à di ulteriori azioni volte a ripristinare la fiducia dei consumatori. A complemento dei provvedimenti legislativi in corso, l'introduzione di un programma globale di test comunitari dell'ESB fornirebbe ai consumatori le necessarie garanzie. I commissari Fischler e Byrne hanno ricevuto dal Collegio l'incarico di esaminare insieme con gli Stati membri le opzioni di tale programma in occasione del Consiglio Agricoltura del 20/21 novembre. Sulla scorta delle discussioni in Consiglio, il 22 novembre verr</B></I><I><B>à presentata una proposta agli Stati membri in seno al Comitato veterinario permanente. Il commissario Byrne ha gi</B></I><I><B>à invitato gli Stati membri ad avviare perfino in anticipo il programma gi</B></I><I><B>à approvato di test sugli animali malati in tutta l'UE. Il commissario Fischler </B></I><I><B>è stato inoltre autorizzato stamani a proporre un piano di magazzinaggio privato a sostegno del mercato della carne bovina. La proposta sar</B></I><I><B>à sottoposta per parere al comitato di gestione per la carne bovina il 17 novembre. La Commissione proceder</B></I><I><B>à ad un riesame permanente di tutte le misure predisposte per rafforzare l'efficace dei provvedimenti volti a tutelare la sanit</B></I><I><B>à pubblica, qual il divieto di somministrare ai ruminanti farine di carne e ossa di animali. </B></I>
<P>L'incidenza dell'ESB in Francia è notevolmente aumentata quest'anno. Novantanove casi sono stati finora registrati nel 2000, rispetto ai trentun casi del 1999. Un minore tasso di incremento è stato inoltre registrato in altri Stati membri, in particolare in Irlanda e Belgio. Il fenomeno francese è parzialmente dovuto all'introduzione di test finalizzati all'ESB sul bestiame valendosi delle prove post-mortem richieste dalla relativa decisione della Commissione. La Francia ha introdotto questi test prima del termine richiesto del 1° gennaio 2001 e svolge attualmente un numero di test superiore a quello richiesto.
<P>L'aumentata incidenza in Francia ha condotto ad una crisi di fiducia del pubblico nella sicurezza della carne bovina ed i consumi sono notevolmente diminuiti, con punte del 40%. Il I4 novembre il governo ha annunciato una serie di nuove misure protettive, in particolare la sospensione della somministrazione di farine di carne e ossa (FCO). È ormai ampiamente riconosciuto che le FCO contaminate sono la fonte principale delle infezioni ESB. Per quanto vi siano severe misure legislative volte a ridurre il rischio di tali infezioni, sono stati sollevati interrogativi circa l'efficacia di tali misure nell'ambito dei controlli di taluni Stati membri. 
<P>L'aumentata incidenza in Francia va vista in prospettiva. Riguarda attualmente 7 casi per milione di capi di bestiame di età superiore ai due anni, cifra ben inferiore al livello internazionale di 100 per milione dei paesi ad alto rischio. La Francia ha preso l'iniziativa di ricercare l'ESB nelle sue mandrie e merita credito per questo approccio responsabile: "chi cerca trova". Il fatto però che l'incidenza aumenti in uno Stato membro non permette certo di non essere vigili. 
<P>Sussiste inoltre il rischio che paesi che non hanno ancora introdotto questi test finalizzati registrino un aumento del fenomeno una volta iniziati i test stessi. Le conseguenze per la fiducia dei consumatori saranno probabilmente alquanto negative negli Stati membri che non hanno finora registrato casi di ESB.
<P><B>Antecedenti</B>
<P>Provvedimenti comunitari adottati per la lotta all'ESB
<P>La Commissione può elencare una gamma estremamente ampia di misure introdotte su iniziativa propria in relazione con l'ESB:
<UL><P><LI>Misure di sorveglianza attiva per individuazione, controllo e sradicamento dell'ESB;
<P><LI>Divieto di somministrazione di FCO di mammiferi ai ruminanti;
<P><LI>Più elevati livelli qualitativi di trattamento di rifiuti animali (133 gradi, 3 bar di pressione per venti minuti) per ridurre al minimo la potenziale infettività;
<P><LI>La prescrizione di eliminare e distruggere materiali a rischio specifico nei bovini, ovini e caprini a partire dal 1° ottobre 2000 - l'unica più importante misura protettiva contro la diffusione dell'ESB;
<P><LI>L'introduzione di test random per l'ESB, con particolare attenzione alle categorie di animali a rischio, a partire dal 1° gennaio 2001. 
<P><LI>La Commissione ha inoltre presentato al Consiglio e al Parlamento europeo una serie di proposte addizionali che intendono potenziare ulteriormente la sicurezza del pubblico nei confronti dei rischi di diffusione dell'ESB. Fra queste figura una proposta di normativa globale sulla prevenzione e il controllo dell'EST. Una posizione comune su tale proposta potrebbe essere adottata dal Consiglio Agricoltura di dicembre. La Commissione ha inoltre adottato un'importante proposta di regolamento del Consiglio e del Parlamento sui rifiuti di origine animale nell'ottobre 2000. La proposta consente di predisporre un contesto globale per far sì che le FCO non costituiscano una minaccia per la salute umana e animale. La Commissione ha inoltre adottato la propria proposta di Autorità per la sicurezza alimentare europea che prevede un miglioramento della valutazione dei rischi e della comunicazione in materia di sicurezza alimentare.
</UL><P>I servizi della Commissione sono convinti che le predette attuali misure di controllo siano in grado di ridurre ad un livello minimo i rischi di trasmissione dell'ESB. All'importante condizione che gli Stati membri applichino rigorosamente tali controlli, settore in cui sono state peraltro individuate alcune debolezze. 
