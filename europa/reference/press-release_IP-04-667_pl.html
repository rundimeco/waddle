<h1>
<a name="Heading4"></a><b>Komisja otwiera dochodzenie w sprawie pomocy
państwa dla polskiego przedsiębiorstwa stalowego, Huty
Częstochowa</b></h1>
<p><b><i>Komisja podjęła w dniu dzisiejszym decyzję o otwarciu
szczegółowego dochodzenia w sprawie restrukturyzacji Huty
Częstochowa S.A., polskiego producenta stali. Otwarte dziś dochodzenie
ma na celu ustalenie dokładnych faktów tej sprawy i stwarza
zainteresowanym stronom możliwość do przedłożenia swych
spostrzeżeń.  Huta Częstochowa S.A. jest powszechnie znanym
polskim producentem grubej blachy stalowej, który znalazł się w
trudnościach finansowych. Polska planuje obecnie środki finansowe dla
przedsiębiorstwa. </i></b></p>
<p>Komisja ma wątpliwości, czy restrukturyzacja Huty Częstochowa
została dokonana bez pomocy państwa. Komisja próbuje ustalić
czy i jakiego rodzaju pomoc państwa zostanie przyznana do 2006 r. </p>
<p>Protokół nr 8 Traktatu o Przystąpieniu w sprawie
restrukturyzacji polskiego hutnictwa żelaza i
stali<sup><a name="fnB1" href="#fn1">[1]</a></sup> zakazuje udzielania pomocy
państwa dla celów restrukturyzacji Huty Częstochowa S.A. Polska
nie zamieściła tego przedsiębiorstwa w Protokole nr 8 Traktatu o
Przystąpieniu jako beneficjenta pomocy państwa w ramach programu
restrukturyzacji.</p>
<p>Komisja ma wątpliwości czy produkcja stali w Hucie Częstochowa
odbywa się obecnie bez pomocy państwa. </p>
<p>Ponadto Komisja wyraża wątpliwości czy koncepcja
restrukturyzacji przeszłaby test inwestora prywatnego. Obecny plan
restrukturyzacji daje wrażenie, że uniknięcie likwidacji
przedsiębiorstwa było możliwe dzięki przekonaniu wierzycieli
cywilno-prawnych do wrażenia zgody na plan restrukturyzacji. Okazuje
się, iż Państwo, pomimo że znajduje się w posiadaniu
zastawów na aktywa stalowe, nie wniosło o likwidację, ale
wyraziło zgodę na umorzenie części swoich
wierzytelności, której wysokość zostanie ustalona dopiero po
przeprowadzeniu sprzedaży aktywów w przyszłości. </p>
<p>Obecne dochodzenie nie jest jednak bezpośrednio związane ze
sprzedażą udziałów stalowych aktywów produkcyjnych Huty
Częstochowa. Aspekt może mieć znaczenie tylko w tej mierze, w
jakiej istnieje niebezpieczeństwo, iż transakcja pociągnie za
sobą transfer pomocy państwa między polskimi producentami stali,
w zakresie, w jakim zakazuje tego Protokół 8 Traktatu o
Przystąpieniu.</p>
<p><b>Kontekst</b></p>
<p>Huta Częstochowa jest drugim co do wielkości w Polsce producentem
stali. Ze względu na trudności finansowe spółki (wszystkie
jej aktywa zostały zabezpieczone) <i>Program Restrukturyzacji i Rozwoju
Hutnictwa Żelaza i Stali </i> przewidział jej likwidację. Z tego
względu spółka nie została objęta Protokołem nr 8
Traktatu o Przystąpieniu jako beneficjent pomocy państwa dla
celów restrukturyzacji.</p>
<p>Następnie, Polska postanowiła zatwierdzić plan
restrukturyzacji Huty Częstochowa zgodnie z <i>ustawą o pomocy
publicznej dla przedsiębiorców o szczególnym znaczeniu dla rynku
pracy</i>, która gwarantuje spółkom ochronę przed
likwidacją w okresie objętym restrukturyzacją. Zdaniem polskich
władz plan ten przyniesie więcej korzyści niż
likwidacja.<br>Plan umożliwia podział przedsiębiorstwa na kilka
jednostek gospodarczych. Jedna z nich będzie w posiadaniu aktywów
stalowych, a kilka innych spółek otrzyma pozostałe aktywa.
Państwu, będącemu w posiadaniu zastawów na aktywa stalowe,
przyznana zostanie jedna z tych ostatnich jednostek i będzie się ono
starało uzyskać spłatę swoich wierzytelności z biegiem
czasu. Z drugiej strony, aktywa stalowe, które zostaną wkrótce
sprzedane inwestorowi strategicznemu, zostaną przyznane wierzycielom
cywilno-prawnym, którzy zamienią swe wierzytelności na
udziały, a następnie sprzedadzą akcje. </p>
<p>Ponadto, w celu dalszego prowadzenia produkcji stali, agencja
będąca własnością Państwa utworzyła nową
spółkę, która wydzierżawiła aktywa stalowe i
przejęła pracowników.</p>
<hr><p><sup><b><a name="fn1" href="#fnB1">[1]</a></b></sup> 	Dz.U. L 236 z
23.9.2003, str. 948.</p>


