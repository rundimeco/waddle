<h1>
<a name="Heading4"></a><b>Az Európai Bizottság meghirdeti a
Demokrácia, a Dialógus és a Diszkusszió
D-tervét</b></h1>
<p><b><i>Az Európai Bizottság ma meghirdette D-tervét
(Demokrácia, Dialógus, Diszkusszió), azzal a céllal, hogy
megalapozza az Európa jövőjével kapcsolatos
mélyreható vitát, amelyre az elkövetkező hónapok
folyamán kerül sor. Az Európai Alkotmányra nemet mondó
francia és holland szavazást követően a kormányfők
megfogalmazták az „útkeresés elméleti szakasza”
iránti igényt, melynek célja széleskörű vitát
indítani minden egyes tagállamban. A kormányok feladata, hogy
útmutatást nyújtsanak e nemzeti viták során, de a
Bizottságnak kulcsszerepet kell vállalnia a folyamat
elősegítésében. A Bizottság D-terve - Demokrácia,
Dialógus, Diszkusszió - a nemzeti kormányok
közvetítésével megteremti a 25 országot
érintő, Európa jövőjéről szóló vita
kereteit. Határozott célja konszenzusra jutni azon politikákat
illetően, amelyek megfelelően fel tudják készíteni
Európát arra, hogy megbirkózzon a 21. század
kihívásaival.  </i></b></p>
<p>A terv mai meghirdetésekor Margot Wallström alelnök, az
intézményi kapcsolatokért és kommunikációs
stratégiáért felelős biztos, a következőket
nyilatkozta: <i>A D-terv a vitáról, a dialógusról, és a
másik meghallgatásáról szól</i>.<i>  Eszköz ahhoz,
hogy politikai elképzeléseinket a gyakorlatba átültetve
változást idézzünk elő. A globalizáció
kihívásaival szembenéző emberek komoly kérdéseket
fogalmaznak meg a munka biztonságával és a nyugdíjakkal
kapcsolatban, a migrációra és az életszínvonalra
vonatkozóan.  Európának meg kell újulnia, ez is része
tehát a kérdéses kihívásokra adott válasznak. A
D-terv célja, hogy az Uniót demokratikusabbá tegye,
széleskörű, nyilvános vitát indítson meg és
új konszenzust alakítson ki az Európai Unió
jövőbeni irányítását illetően.  Most a
tagállamokon a sor, hogy ezt a folyamatot életre hívják. Ma
a kormányokhoz fordulok, azzal a felhívással, hogy ragadják
meg ezt az alkalmat, indítsák meg a vitát, és váljanak
az európai változások hajtóerejévé.” 
</i></p>
<p><b>A D-terv kulcsfontosságú elemei:  </b></p>
<p><b>A vita ösztönzése</b></p>
<p>Minden tagállam vállalta, hogy széleskörű nemzeti
szintű vitát indít Európa jövőjére
vonatkozóan.  E nemzeti viták a D-terv lényegét
alkotják - a Bizottság szerepe ebben egyértelműen az, hogy a
tagállamokat segítse, ne pedig átvegye szerepüket.
Mindazonáltal a D-terv megteremti a 25 tagállamot érintő
vita közös kereteit: lehetséges mintát és szerkezetet
kínál a nemzeti kormányoknak (pl. az írországi Nemzeti
Fórum), és javaslatot tesz bizonyos közös
eljárásokra, valamint kulcsfontosságú témákra.</p>
<p><b>A visszajelzés folyamata</b></p>
<p>A Bizottság összefogja a visszacsatolási folyamatot. A nemzeti
vitákra vonatkozó első visszacsatolásra 2006
áprilisában kellene először sort keríteni. 2006.
május 9-én Európai Konferenciát rendeznek meg Európa
jövőjéről címmel, amely a vitákból
leszűrhető következtetéseket összesíti. A
Bizottság összefoglaló jelentést készít majd a
nemzeti viták alapján, az osztrák elnökség idején
megrendezendő, 2006. júniusi Európai Tanács
ülésére. E folyamat legutolsó lépésének
konkrét eredménye az Európa jövőjéről
szóló konkrét „útiterv” kidolgozása kellene
legyen. </p>
<p><b>Kulcsfontosságú kezdeményezések a párbeszéd
megerősítése érdekében</b></p>
<p>A Bizottság tizenhárom külön kezdeményezést
javasol arra vonatkozóan, hogy európai szinten is
ösztönözzék a szélesebb körű, nyilvános
vita kialakulását, elősegítsék a polgárok
részvételét, és az európai politikákról
valós párbeszédet kezdeményezzenek. A Bizottsag
közös együttműködés keretében fog dolgozni az
Europai Parlamenttel valamint az eu-s intézményekkel. Ezek
közé tartoznak majd a biztosok látogatásai a
tagállamokban, az európai polgárok projekteinek
támogatása, a politikák kidolgozási folyamatára
vonatkozó ajánlások összegyűjtésére
szolgáló új polgári fórum felállítása, a
tanácsi eljárások nyitottságát ösztönző
kezdeményezés, a biztosok gyakoribb megjelenése a nemzeti
parlamentekben, az „Európai Jószolgálati
Nagykövetek” hálózatának létrehozása azzal a
céllal, hogy emelje az európai vita színvonalát, és a
szavazói részvétel ösztönzését
elősegítő projektek megújult támogatása. E
kezdeményezéseket a Barroso elnök vezette Bizottság teljes
hivatali ideje alatt, sőt, azon túl is folytatni fogjuk.</p>

