<h1>
<a name="Heading4"></a><b>Česká republika, Cyprus, Malta,
Poľsko a Slovensko na správnej ceste k náprave
rozpočtových schodkov</b></h1>
<p><b><i>Európska komisia dnes dospela k záveru, že
Česká republika, Cyprus, Malta, Poľsko a Slovensko sú na
ceste k náprave nadmerného schodku, ktorý zaznamenali v júli
tohto roku, a spĺňajú tým odporúčania Rady. V
tejto fáze preto nie sú potrebné ďalšie
odporúčania.  </i></b></p>
<p>„Som rád, že môžem konštatovať, že
Česká republika, Cyprus, Malta, Poľsko a Slovensko reagovali
pozitívne na odporúčania Rady a prijali potrebné opatrenia
na reguláciu svojich rozpočtových schodkov. Zdravé
verejné financie sú prínosom pre hospodárstvo a
daňových poplatníkov a je treba sa o nich usilovať
najm&#228; v období vysokého rastu, ktorým
prechádzajú tieto členské štáty“, povedal
Joaquin Almunia, komisár pre hospodárske a menové
záležitosti.  </p>
<p>Rada 5. júla na odporúčanie Komisie a na základe
dôkazov, že schodok vládnych financií v každej z
piatich krajín prekročil v roku 2003 referenčnú hodnotu
3 % HDP rozhodla, že v Českej republike, na Cypre, Malte, v
Poľsku a
na Slovensku<sup><b><a name="fnB1" href="#fn1">[1]</a></b></sup> sa
vyskytol nadmerný schodok. V tom istom období a tiež na
odporúčanie Komisie vydala Rada odporúčanie
každému z uvedených štátov s cieľom tento
nadmerný schodok odstrániť (v súlade s článkom 104
ods. 7 Zmluvy).</p>
<p>Konkrétne a s ohľadom na osobitné okolnosti
charakteristické pre každú krajinu, ako napríklad
počiatočnú úroveň schodku a prebiehajúci
štrukturálny posun súvisiaci s konvergenčným
procesom Rada odporučila, aby bol nadmerný schodok upravený
do roku 2005 na Cypre, do roku 2006 na Malte, do roku 2007 v Poľsku
a na Slovensku a do roku 2008 v Českej republike. V každej z
týchto krajín je táto cesta viacročného
prispôsobovania v súlade s vlastným procesom
konsolidácie rozpočtu vytýčenom v rámci
konvergenčného programu v máji 2004. V súlade
s ustanoveniami Paktu stability a rastu stanovila Rada v každom
odporúčaní, podľa článku 104 ods. 7,
štvormesačnú lehotu, <i>t.j.</i> do 5. novembra 2004, na
uskutočnenie „účinných opatrení“. V
prípade Cypru sa to týka opatrení na zníženie
schodku pod úroveň 3 % HDP do roku 2005. V
prípade ostatných piatich krajín, ktoré boli
požiadané o odstránenie ich nadmerných schodkov v
rámci viacročného procesu, sa účinné opatrenia
vzťahujú na dosiahnutie rozpočtového cieľa na rok
2005.</p>
<p>Keďže lehota na prijatie účinných opatrení
stanovená Radou uplynula, je možné vysloviť toto
hodnotenie:</p>
<ul>
<li>odhadovaný schodok na rok 2004 je v každej krajine v súlade s
cieľom vytýčeným v príslušných
konvergenčných programoch v máji 2004,</li>
<li>očakáva sa, že schodok na rok 2005 bude v každej
krajine v súlade s postupným prispôsobením, ktorý
navrhla Rada,</li>
<li>preto sa na základe súčasnej situácie a
opatrení podrobne opísaných v rozpočtoch na rok 2005
zdá, že úrady uvedených piatich krajín prijali
účinné opatrenia a sú teda na ceste, ktorá vedie k
náprave ich nadmerných rozpočtov v rámci podmienok
odporúčaní Rady podľa článku 104 ods.
7.</li></ul><p>Správu s hodnotením nájdete na tejto adrese:</p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a>
</p>
<hr><p><sup><b><a name="fn1" href="#fnB1">[1]</a></b></sup> 	See <a
href="/rapid/pressReleasesAction.do?reference=IP/04/1527&format=HTML&aged=0&language=EN&guiLanguage=en">IP/04/1527</a>
Greece and <a
href="/rapid/pressReleasesAction.do?reference=IP/04/1528&format=HTML&aged=0&language=EN&guiLanguage=en">IP/04/1528</a>
Hungary</p>
<p></p>


