					<p align="right"><b>IP/04/341</b></p>
<p align="right">Briuselis, 2004 m. kovo 16 d.</p>
<h1>
<a name="Heading4"></a><b>Portale EUROPA</b><b> – jau 20
kalbų</b></h1>
<p><b><i>Šiandien Komisijos pirmininkas Romano Prodi ir 10
paskirtųjų komisarų pristatė pirmąsias svetaines apie
Europos Sąjungą naujų valstybių narių kalbomis. Pirmojo
neoficialaus išsiplėtusios Kolegijos susitikimo pabaigoje pirmininkas
Prodi pabrėžė visų ES piliečių teisę gauti
savo kalba informacijos apie pagrindinius Europos Sąjungos sprendimus. Jis
sakė: „Europos Sąjungai reikia jos piliečių paramos, o
tai galima pasiekti rodant pagarbą jų kultūriniam tapatumui ir
įvairovei. Galimybė ES piliečiams bendrauti su ES institucijomis
savo kalba yra pagrindinė demokratinės Europos
sąlyga“.</i></b></p>
<p>Šiandien pirmieji informacijos puslapiai naujų valstybių
narių kalbomis buvo pateikti Europos Sąjungos portale EUROPA. </p>
<p>Jie buvo pristatyti p. Prodi surengtoje spaudos konferencijoje, skirtoje
pirmojo paskirtųjų komisarų iš 10 šalių,
įstosiančių į ES 2004 m. gegužės 1 d., vizito
į Briuselį proga. </p>
<p>Stojančiųjų valstybių piliečiai dabar galės
rasti pagrindinės informacijos apie ES tikslus, jos istoriją,
veiklą ir institucijas visomis 9 naujomis oficialiomis kalbomis. Jie taip
pat galės sužinoti apie ES sprendimų priėmimo procesą
ir apie tai, kaip galima susipažinti su oficialiais dokumentais. ES
teisė, jau pateikta EUROPA portale 11 oficialialių kalbų,
šiuo metu yra verčiama ir portalas bus palaipsniui ja papildomas. Kiti
bendrieji informacijos puslapiai naujomis kalbomis bus pateikti 2004 m.
gegužės ir birželio mėnesiais. Tą pačią
informaciją taip pat galima atsispausdinti tradiciniu būdu. </p>
<p>Po pirmųjų puslapių 9 naujomis kalbomis portale EUROPA
pristatymo buvo pristatytas naujas interneto puslapis, supažindinantis su
dešimčia paskirtųjų komisarų iš 10 naujų
valstybių narių.  </p>
<p><a href="/">http://europa.eu/</a><u> </u></p>
<p><a
href="http://ec.europa.eu/commissioners/10comm_en.htm">http://ec.europa.eu/commissioners/10comm_en.htm</a></p>
<p><a
href="http://ec.europa.eu/mediatheque/photo/commprodi/newcomm/newcomm1_en.htm">http://ec.europa.eu/mediatheque/photo/commprodi/newcomm/newcomm1_en.htm</a></p>
<p><a
href="http://158.169.50.108/Archive/surestream/tencountries.rm">http://158.169.50.108/Archive/surestream/tencountries.rm</a>
</p>

