					<p align="right"><b>IP/05/1551</b></p>
<p align="right">Brusel, 8. decembra 2005</p>
<h1>
<a name="Heading4"></a><b>Európska Komisia zjednodušuje pre
používateľov právne predpisy pre oblasť rybolovu
</b></h1>
<p><b><i> Prijatím akčného plánu pre zjednodušenie a
zlepšenie právnych predpisov v oblasti rybného hospodárstva
počas obdobia 2006-2008 urobila Európska Komisia  ďalšie
rozhodujúce kroky k zavedeniu jednoduchších opatrení v
rámci spoločnej politiky rybného hospodárstva (SPRH). Tento
plán je súčasťou procesu v rámci celej Komisie,
ktorého cieľom zlepšenie právnej úpravy.  Podrobné
návrhy boli vypracované na základe záverov Rady
zjednodušiť opatrenia v rámci spoločnej politiky
rybného hospodárstva a na základe rozsiahleho
konzultačného procesu s členskými štátmi a
rybárskym priemyslom.  Tento plán určuje súbor
prioritných iniciatív na najbližšie tri roky, ktoré sa
zameriavajú na dve kľúčové oblasti - ochranu a
kontrolu.  Ide o prvý sektorový akčný plán, ktorý
má Komisia schváliť a ktorý predznačí smerovanie
konkrétnym uplatňovaním stratégie zjednodušenia nielen
v sektore rybného hospodárstva, ale aj všeobecne v
európskych právnych predpisoch.</i></b></p>
<p>„Tento akčný plán využíval výhody
plynúce zo vstupu všetkých zúčastnených
strán, ktoré sa usilujú o zrozumiteľnejšie
a jednoduchšie opatrenia rybného hospodárstva. Ak sa
opatrenia dajú ľahšie pochopiť, uplatňovanie a
monitorovanie činnosti všetkých zúčastnených bude
jednoduchšie. Táto iniciatíva jednoznačne preukazuje
záväzok Komisie zlepšiť právnu úpravu“
vyhlásil Joe Borg, európsky komisár pre rybné
hospodárstvo a námorné záležitosti.   </p>
<p>Cieľmi zjednodušenia spoločnej politiky rybného
hospodárstva sú: </p>
<ul>
<li>dosiahnuť zrozumiteľné a jednoznačné znenie
právnych predpisov; </li>
<li>dosiahnuť, aby rybári a národní administrátori mali
prístup k informáciám, ktoré potrebujú
v stručnej a zrozumiteľnej forme a</li>
<li>znížiť pracovné zaťaženie, ktoré v
súčasnosti patrí do týchto dvoch skupín
zúčastnených strán v dôsledku nevhodných
komplikácií v právnych predpisoch. </li></ul><p>Na tento
účel, ako aj vzhľadom na záväzok dosiahnuť, aby
všetky nové právne predpisy a nástroje, ktoré sú v
súčasnosti  predmetom preskúmania, v budúcnosti
spĺňali tieto kritériá, Komisia identifikovala mnohé
nariadenia, ktoré sa v súčasnosti uplatňujú ako
prioritné ciele reštrukturalizácie a preskúmania.  Patria
sem nástroje, ktoré sa zaoberajú: CPÚ, kvótami a
intenzitou rybolovu; technickými opatreniami na ochranu mladých
rýb; zberom a spracovaním údajov; monitorovaním
opatrení, vrátane počítačových monitorovacích
systémov; informačnými povinnosťami a povoleniami loviť
ryby mimo vôd EÚ. Komisia verí, že zameraním sa na
ochranu a kontrolu, zlepší pracovné podmienky rybárov a
verejných činiteľov v sektore rybného hospodárstva,
a tým podporí účinnejšie
a transparentnejšie uplatňovanie v spoločnej politike
rybného hospodárstva. </p>
<p>Proces zjednodušenia a zlepšenia ide ruka v ruke v súlade so
záväzkom Komisie zlepšiť konzultácie so
všetkými zúčastnenými stranami v sektore rybného
hospodárstva. Akčný plán preto obsahuje osobitné
záväzky včasnej a úplnej konzultácie a 
väčšie zapojenie  zúčastnených strán nielen
do politiky, ale aj dosiahnutie toho, aby predovšetkým rybári
boli plne informovaní o svojich právach a povinnostiach. </p>
<p>Akčný plán taktiež potvrdzuje iné
súčasné iniciatívy, ktoré Komisia prijala ako
súčasť reformy spoločnej politiky rybného
hospodárstva vrátane: prijatia viacročného prístupu k
stratégii udržania stavu; riadenia nástrojov udržania
podľa regiónu alebo rybárskej oblasti; lepšieho
zohľadnenia interakcií medzi rybolovom a životným
prostredím vo výskume a zbere údajov a predĺženie
používania pokrokových technológií, vrátane IT
systémov v oblasti kontroly, monitorovania a podávania správ.
</p>
<p>Mnohé z podrobných návrhov, ktoré sú v akčnom
pláne, pochádzajú zo všeobecných zásad,
ktoré Komisia začala uplatňovať v nových právnych
predpisoch. Napríklad návrhy CPÚ na rok 2006 a kvót pre
Baltské more sa oddelili od návrhu  všeobecných CPÚ a
kvôt , ktorý zahŕňa  vody Spoločenstva a
predložili sa v Rade mesiac pred začatím
každoročného konania o CPÚ a kvótach.  Takisto
nedávny návrh o technických opatreniach pre Baltské more
znázorňuje, čo je možné dosiahnuť v praxi,
keď sa všetky príslušné strany  zaviažu
zjednodušiť ich. </p>
<p>Akčný plán na roky 2006-2008 predstavuje pre Komisiu a jej
partnerov ambiciózny pracovný program na najbližšie tri
roky. Pri uplatňovaní v praxi  bude predstavovať
veľký pokrok smerom k spoločnej politike rybného
hospodárstva, ktorá sa bude dať nielen ľahšie
pochopiť a implementovať, ale pri ktorom bude viac
pravdepodobné, že dosiahne dvojité ciele - ziskový
a udržateľný  rybársky priemysel, založený na
zdravých násadových rybách  a na zdravom morskom
životnom prostredí.</p>

