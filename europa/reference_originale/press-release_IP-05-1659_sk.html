					<p align="right"><b>IP/05/1659</b></p>
<p align="right">Brusel 21. decembra 2005</p>
<h1>
<a name="Heading4"></a><b>Liehoviny: </b><b>Komisia navrhuje
jasnejšie pravidlá na zvýšenie kvality, zachovávanie
medzinárodných záväzkov a ochranu zemepisných
označení</b></h1>
<p><b><i>Komisia prijala návrh na aktualizáciu právnych predpisov
EÚ týkajúcich sa liehovín.  Vychádzajúc
z existujúcich právnych predpisov EÚ o liehovinách
návrh do veľkej miery zlepšuje ich použiteľnosť,
čitateľnosť a zrozumiteľnosť
prispôsobením nariadení novým technickým
požiadavkám.  Návrh obsahuje zreteľne vymedzenú
politiku v oblasti liehovín založenú na troch
kategóriách produktov, ktoré sú zakotvené v
uvedených definíciách produktov. Zahŕňa aj
požiadavky dohody TRIPS a WTO na zabezpečenie ochrany
zemepisných označení na svetovom trhu. </i></b></p>
<p>Mariann Fischer Boel, komisárka EÚ pre poľnohospodárstvo
a rozvoj vidieka, povedala: „V EÚ je výroba liehovín
dôležitá tak pre spotrebiteľov, ako i pre
výrobcov.  Pravidlá sú určené na ochranu
a informovanie spotrebiteľov a na predchádzanie
zavádzajúcim postupom pri súčasnom zvyšovaní
transparentnosti trhu a zdravej konkurencie.“</p>
<p>Cieľom návrhu je chrániť povesť, ktorú si
liehoviny vybudovali v EÚ a na svetovom trhu
pokračovaním v zohľadňovaní tradičných
postupov, ktoré sa používajú pri výrobe liehovín.
Technologické inovácie sa zohľadňujú tam, kde
zlepšujú kvalitu. </p>
<p>Tento návrh zohľadňuje ustanovenia Dohody o obchodných
aspektoch práv duševného vlastníctva („Dohoda
TRIPS“) a Všeobecnú dohodu o clách a obchode,
ktorá je neoddeliteľnou súčasťou Dohody o
založení Svetovej obchodnej organizácie.    </p>
<p>Liehoviny sú rozdelené do troch kategórií
v súlade s vymedzenými kritériami výroby
a označovania: liehoviny, osobitné liehoviny a iné
liehoviny.</p>
<p>Tieto definície naďalej rešpektujú tradičné
kvalitatívne postupy, ale aktualizujú sa, ak predošlé
definície chýbali alebo boli nedostatočné alebo ak by mohli
byť tieto vymedzenia pojmov vzhľadom na technický rozvoj
vylepšené.</p>
<p><b>Hlavné znaky nového nariadenia o liehovinách:</b></p>
<ul>
<li>zvýšenie použiteľnosti, čitateľnosti a
zrozumiteľnosti nariadenia založeného na súčasných
právnych predpisoch týkajúcich sa liehovín;</li>
<li>prispôsobenie predpisov podľa požiadaviek WTO vrátane
dohody TRIPs; </li>
<li>definovanie kritérií smerodajných pre rozlišovanie
nových zemepisných označení;</li>
<li>zavedenie definovaného postupu v oblasti kvality liehovín
založeného na troch kategóriách produktov, ktoré
sú zakotvené v súčasných definíciách
produktov;</li>
<li>zavedenie prispôsobivosti udelením kompetencií na zmenu
a dopĺňanie príloh  Komisii podporovanej riadiacim
výborom pre liehoviny; </li>
<li>prispôsobovanie predpisov novým technickým
požiadavkám;</li>
<li>zlúčenie dvoch nariadení o liehovinách do

