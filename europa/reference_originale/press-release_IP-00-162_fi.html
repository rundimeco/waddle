					
<P><B>IP/00/162</B>
<P>Strasbourg 15.2.2000
<H3>
<P><B>Komissio p</B><B>ä</B><B>ätti aloittaa rikkomisesta johtuvan menettelyn Saksaa vastaan sen kielt</B><B>äydytty</B><B>ä  poistamasta tuontikieltoa brittil</B><B>äiselt</B><B>ä naudanlihalta</B></H3>
<P>Euroopan komissio päätti tänään aloittaa muodollisen oikeusmenettelyn Saksaa vastaan, koska Saksa ei ole poistanut tuontikieltoa brittiläiseltä naudanlihalta. Komissio katsoo, että Saksa ei ole täyttänyt niitä velvollisuuksia, jotka sille kuuluvat tuontikiellon poistamista koskevien neuvoston päätöksen 98/256/EY ja komission päätöksen 99/514/EC mukaisesti. Rikkomisesta johtuvan menettelyn ensimmäisessä vaiheessa terveys- ja kuluttaja-asioista vastaava komissaari David Byrne pyytää Saksan hallitusta esittämään huomautuksensa pian maaliskuun 17. päivän jälkeen. Jos komissio ei saa tyydyttävää vastausta siihen mennessä, se voi päättää lähettää Saksalle perustellun lausunnon, jossa sitä kehotetaan lopettamaan lainsäädännön rikkominen.
<P>Komissio kuitenkin toivoo, että päästäisiin sovintoratkaisuun. Strasbourgissa pidetyn komission kokouksen jälkeen terveys- ja kuluttaja-asioista vastaava komissaari David Byrne totesi: "Olen käynyt rakentavia keskusteluja Saksan hallituksen kanssa ja tilanne näyttää hyvältä. Minun on kuitenkin varmistettava, että EU:n lainsäädäntöä noudatetaan, varsinkin kun Saksalla on kestänyt kauan vastata brittiläisen naudanlihan tuontikiellon poistamiseen. Voimme kuitenkin välttää oikeudenkäynnin, jos Saksa ryhtyy nopeasti noudattamaan lakia."
