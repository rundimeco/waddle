					<p align="right"><b>IP/05/1073</b></p>
<p align="right">Bruksela, 30 sierpnia 2005 r.</p>
<h1>
<a name="Heading4"></a><b>Przewodniczący Komisji Europejskiej
José Manuel Barroso weźmie udział w uroczystościach
związanych z 25-leciem powstania związku
Solidarność.</b></h1>
<p><b><i>W dniach 30 i 31 sierpnia, Przewodniczący Komisji Europejskiej
José Manuel Barroso będzie uczestniczył w Polsce w
uroczystościach odbywających się w Warszawie i w Gdańsku,
związanych z 25-leciem powstania „Solidarności", pierwszego,
niezależnego związku zawodowego w Europie Wschodniej. Dwudniowa wizyta
będzie dla przewodniczącego Barroso okazją do przypomnienia
znaczenia zasady solidarności, a przede wszystkim do złożenia
hołdu narodowi polskiemu, który w sposób pokojowy, 25 lat temu,
potrafił otworzyć drogę do demokratycznych przemian w Europie
Wschodniej.</i></b></p>
<p>W czasie pierwszego dnia pobytu, przewodniczący Barroso weźmie
udział w konferencji zatytułowanej „Od solidarności do
wolności” i zwróci uwagę na solidarność jako
podstawę integracji europejskiej. Komisarz  Hübner również
bierze udział w obchodach 25-lecia Solidarności.</p>
<p>31 sierpnia w Gdańsku, w dniu podpisania historycznych porozumień
sierpniowych, dających podstawę do powstania pierwszego,
niezależnego związku Solidarność, Przewodniczący
podkreśli znaczenie dla Europy takich wartości jak wolność i
solidarność. </p>
<p>Obchody 25-tej rocznicy powstania związku Solidarność w
Gdańsku odbędą się w obecności m.in. Lecha
Wałęsy, pierwszego przewodniczącego związku
Solidarność, Gőrana Persona, premiera Szwecji, Vaclava Havla,
byłego prezydenta Republiki Czeskiej, Horsta Kőhlera, prezydenta
Niemiec, Wiktora Juszczenki, prezydenta Ukrainy.<br>Przewodniczący Barroso
weźmie także udział w ceremonii podpisania aktu fundacyjnego
Europejskiego Centrum Solidarności w Gdańsku.</p>
<p>Komisja, na prośbę Parlamentu Europejskiego, przyznała 500.000
Euro na organizację obchodów rocznicy Solidarności.</p>
<p><b>Rys historyczny:</b></p>
<p>„Solidarność” powstała 31 sierpnia 1980 roku, w
Gdańsku, po 15 dniach strajków i narodowej mobilizacji. Ruch ten,
biorąc początek w Stoczni Gdańskiej, przyczynił się do
powstania pierwszego, niezależnego, zawodowego związku w Polsce.</p>
<p>Związek, któremu przewodniczył były elektryk Lech
Wałęsa stał się powszechnym ruchem wspieranym przez licznych
polskich intelektualistów takich jak m.in. Tadeusz Mazowiecki,
Bronisław Geremek, Adam Michnik, Jacek Kuroń. Ruch, który
dał początek szerokiej rewolucji w Europie Wschodniej bez przelania
jednej kropli krwi był źródłem upadku muru
berlińskiego. <br>1 maja 2004 roku Polska stała się
członkiem Unii Europejskiej. </p>

