					
<P><B>IP/00/153</B>
<P>Bruxelles, den 15. februar 2000
<H3>
<P><B>Kommissionen vurderer Tysklands opdaterede stabilitetsprogram</B></H3>
<P><I><B>Europa-Kommissionen vedtog i dag en henstilling til Ministerr</B></I><I><B>ådet om Tysklands opdaterede stabilitetsprogram (1999-2003). Kommissionen konkluderer, at det opdaterede program opfylder kravene i stabilitets- og v</B></I><I><B>ækstpagten og de overordnede retningslinjer for den </B></I><I><B>økonomiske politik. Med udgangspunkt i et bedre resultat for underskuddet p</B></I><I><B>å statsfinanserne end ventet i b</B></I><I><B>åde 1998 og 1999 forudser det opdaterede program et fald i underskudskvoten til 1% af BNP i 2000 og til </B></I><I><B>½% af BNP i 2003. I samme periode ventes g</B></I><I><B>ældskvoten at falde til 58</B></I><I><B>½% af BNP. Budgetfremskrivningerne er baseret p</B></I><I><B>å et makro</B></I><I><B>økonomisk scenario, der bygger p</B></I><I><B>å en antagelse om en gennemsnitlig BNP-v</B></I><I><B>ækst p</B></I><I><B>å 2,5% pr. </B></I><I><B>år i perioden 2000-2003. R</B></I><I><B>ådet ventes p</B></I><I><B>å grundlag af Kommissionens henstilling at vedtage en formel udtalelse om Tysklands opdaterede program den [28. februar 2000].</B></I>
<P>Kommissionens henstilling vedtages på initiativ af Pedro Solbes, EU-kommissær for økonomiske og monetære anliggender, som led i procedurerne i stabilitets- og vækstpagten for overvågning og samordning af medlemsstaternes økonomiske politik og budgetpolitik på EU-plan.
<P>Ifølge stabilitets- og vækstpagten, som blev vedtaget af Det Europæiske Råd i Amsterdam i juni 1997, skal de medlemsstater, der deltager i euroområdet, forelægge stabilitetsprogrammer og opdaterede programmer for Rådet og Kommissionen. Programmerne giver oplysning om, hvordan medlemsstaterne agter at opfylde målsætningerne i pagten, især det mellemfristede budgetmål om en offentlig budgetsaldo tæt på balance eller i overskud, som vil sætte dem i stand til økonomisk at modstå normale konjunkturudsving i økonomien uden at overskride referenceværdien for underskuddet på 3% af BNP. Tysklands opdaterede program blev forelagt den 1. december 1999, og de tyske myndigheder fremsendte yderligere oplysninger den 1. februar 2000.
<P>Hovedpunkterne i Kommissionens henstilling er følgende:
<UL><P>- Det makroøkonomiske scenario, der ligger til grund for Tysklands opdaterede stabilitetsprogram, bygger på en antagelse om en gennemsnitlig vækst på 2½% pr. år i perioden 2000-2003. Hvis løntilbageholdenheden og strukturreformerne på vare- og arbejdsmarkederne videreføres, forekommer disse vækstudsigter realistiske.
<P>- Tysklands statsfinanser har på trods af en spag økonomisk vækst forbedret sig hurtigere end de oprindelige mål i både 1998 og 1999. De bedre resultater skyldes dog næsten udelukkende de positive resultater i de forholdsvis flygtige og vanskeligt forudsigelige regionale og lokale myndigheders finanser. Dette understreger vigtigheden af en mere effektiv aftale om de offentlige finanser mellem forbundsregeringen og de øvrige niveauer af statsforvaltningen for at bringe de gode budgetresultater ind på en mere holdbar kurs.
<P>- På basis af disse resultater og de velkomne budgetbesparelsesforanstaltninger, der er inkluderet i forbundsregeringens mellemfristede program, opererer det opdaterede program med betragtelige skattenedsættelser for både husholdningerne og erhvervslivet i 2001. Som følge heraf vil underskuddet på statsfinanserne, som ventes at falde til 1% af BNP i 2000, sandsynligvis stige til 1½% i 2001, inden det igen gradvis falder til målet på ½% af BNP i 2003.
<P>- På grund af den kraftige konsolidering af statsfinanserne i de senere år har Tyskland nået en underliggende mellemfristet budgetstilling, der opfylder kravene i stabilitets- og vækstpagten. På grund af skattereformerne vil den underliggende strukturelle budgetstilling dog ikke blive forbedret igennem hele programperioden. Den tyske regering må derfor gennemføre disse reformer med den største forsigtighed, så den ikke risikerer en varig forværring i det strukturelle offentlige underskud. Desuden bør et eventuelt supplerende statsligt provenu hidrørende fra f.eks. en højere økonomisk vækst end ventet udnyttes til at bringe underskuddet ned under underskudsmålet, så der skabes en større sikkerhedsmargen og råderum for de yderligere skattenedsættelser, der er planlagt over en længere tidshorisont end den, programmet dækker.
<P>- Gældskvoten ventes kun at falde langsomt, så privatiseringsindsatsen bør optrappes på alle niveauer af den offentlige sektor, så der ikke opstår tvivl om programmets gældsmålsætninger. I betragtning af den forudsigelige aldring af den tyske befolkning vil en kraftigere nedbringelse af gældskvoten nu indebære en betydelig lettelse af den gældsbyrde, som de fremtidige generationer arver.
<P>- Yderligere strukturreformer, ikke blot i de sociale sikringssystemer (pensions- og sundhedssystemet), men også på vare- og arbejdsmarkederne, kunne medvirke til at forbedre de mellemfristede vækstudsigter i Tyskland og derved sætte landet i stand til at vende det foruroligende igangværende fald i de offentlige investeringer, i det mindste på forbundsstatsplan.
</UL><P><B>N</B><B>øgletal i Tysklands stabilitetsprogram</B></P><P><TABLE BORDER WIDTH=80%><TR><TD></TD><TD>
<P><B>1999</B></TD><TD><B>2000</B></TD><TD><B>2001</B></TD><TD><B>2002</B></TD><TD><B>2003</B></TD></TR><TR><TD>Real BNP-vækstrate (årlig procentvis ændring)</TD><TD>1,4</TD><TD>2½</TD><TD>
<P>2½</TD><TD>
<P>2½</TD><TD>
<P>2½</TD></TR><TR><TD>
<P>Underskud på statsfinanserne(% af BNP)</TD><TD>1,2</TD><TD> 1</TD><TD>1½</TD><TD>1</TD><TD></TD></TR><TR><TD>Offentlig gæld (% af BNP)</TD><TD>61</TD><TD>61</TD><TD>60,5</TD><TD>59,5</TD><TD>58½</TD></TR><TR><TD>Inflation (privatforbrugsdeflator, årlig procentvis ændring)</TD><TD>0,5</TD><TD>1-1½</TD><TD>1½</TD><TD>1½</TD><TD>1½</TD></TR></TABLE>
