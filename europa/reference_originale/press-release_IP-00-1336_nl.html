					
<P><B>IP/00/1336</B>
<P>Brussel, 22 november 2000
<H3>
<P><B>Vervolg van het GALILEO-project: de Commissie benadrukt de noodzaak van snelle beslissingen </B></H3>
<P><I><B>De Commissie heeft vandaag een mededeling vastgesteld die het einde van de ontwerpfase van het civiel Europees satellietnavigatieproject GALILEO markeert. </B></I><B>« Door GALILEO kan Europa over een betrouwbaar en doeltreffend hulpmiddel beschikken voor de ontwikkeling van nieuwe diensten op het gebied van plaatsbepaling en snelheidsmeting van voertuigen in de transportsector, telegeneeskunde, strafvoltrekking of de dosering van meststoffen in de landbouw. De politieke beslissingen die door de Vervoersraad moeten worden genomen op 20 december 2000 zullen van cruciaal belang zijn om van deze perspectieven een realiteit te maken," </B><I><B>zo verklaarde mevrouw Loyola de Palacio, Vice-voorzitter van de Commissie en bevoegd voor energie en transport.</B></I>
<P>GALILEO is het Europees satellietnavigatieprogramma. De bezitter van een ontvanger kan door dit systeem, dankzij de ontvangst van signalen die door verschillende satellieten worden uitgezonden, op elk moment heel precies bepalen waar hij zich bevindt.
<P>De Verenigde Staten beschikken over het GPS-systeem, dat op deze technologie met onbeperkte toepassingen is gebaseerd, en Rusland heeft het GLONASS-systeem ontwikkeld. Tot op vandaag wordt deze technologie gefinancierd en gecontroleerd door de militaire autoriteiten van deze twee landen. Dit betekent dat de continuïteit en de kwaliteit voor civiele toepassingen afhankelijk zijn van de Verenigde Staten en van Rusland: zij kunnen bijvoorbeeld op elk moment het signaal onderbreken of de kwaliteit ervan verlagen.
<P>Op dit ogenblik is het dus voor iedereen mogelijk een GPS-ontvanger voor een zeer bescheiden prijs te kopen waarmee hij zijn positie op de weg, op zee of in de bergen kan bepalen, maar dan wel zonder enige nauwkeurigheidsgarantie of garantie dat de dienst niet wordt onderbroken.
<P>Het GALILEO-programma dat door de Commissie<sup><a name="file.tmp_Ref_1"><a href="#file.tmp_Foot_1">(1)</a></a></sup> werd voorgesteld en door de Europese Raad<sup><a name="file.tmp_Ref_2"><a href="#file.tmp_Foot_2">(2)</a></a></sup>, de Raad en het Europees Parlement<sup><a name="file.tmp_Ref_3"><a href="#file.tmp_Foot_3">(3)</a></a></sup> werd ondersteund, zal worden beheerd en gecontroleerd door civiele instanties. De ontwikkeling zal in vier fasen verlopen: definitie in 2000, ontwikkeling en validering tot 2005, realisatie tot 2007 en daarna ingebruikneming en exploitatie.
<P>In de mededeling die vandaag door de Commissie is vastgesteld, worden de resultaten van de ontwerpfase van GALILEO gepresenteerd; deze fase werd uitgevoerd in samenwerking met het Europees Ruimteagentschap. In de mededeling wordt het strategische en economische belang van het programma bevestigd en wordt aan de Vervoersraad van 20 december 2000 voorgesteld het programma voort te zetten vanaf 2001. Er worden ook enkele onmisbare voorwaarden voor een geslaagde invoering van GALILEO meegedeeld:
<UL><P><LI><B>Satellieten die eigendom zijn van de Europese Unie.</B> Dit is een noodzakelijke voorwaarde voor de onafhankelijkheid van de Unie op het gebied van satellietnavigatie. Deze constellatie is samengesteld uit 30 satellieten die op ongeveer 23 000 kilometer hoogte in een baan rond de aarde worden gebracht .
<P><LI><B>Verzekeren van de financiering voor 2007.</B> De kosten/batenanalyse heeft aangetoond dat GALILEO rendabel en voldoende aantrekkelijk is zodat financieringen door de overheden in de vorm van subsidies niet meer nodig is na 2007.
<UL><P><LI>Voor de ontwikkelings- en valideringsfase (2001 - 2005) is evenwel een financiering via overheidssubsidies (1,1 miljard euro) noodzakelijk. Deze zijn al opgenomen in de begroting van de Gemeenschap en die van het Europees Ruimteagentschap (elk 50%). Het zal niet nodig zijn een beroep te doen op bijkomende financieringen door de openbare sector.
<P><LI>De realisatiefase (2006  2007) (2,1 miljard euro) omvat de fabricage en lancering van de satellieten en de ontwikkeling van het infrastructuurnetwerk op aarde. Voor deze fase is een investering door de privé-sector ter waarde van 1,5 miljard euro nodig. Daartoe moet een partnerschap tussen de openbare en de particuliere sector worden ingevoerd vanaf de ontwikkelings- en valideringsfase.
</UL><P><LI><B>Invoering van een adequaat juridisch en financieel kader.</B> Om de privé-financieringen die nodig zijn voor de werking van GALILEO aan te trekken, dient zo snel mogelijk te worden overgegaan tot:
<UL><P><LI>de opzet (vanaf 2001) van een gecoördineerde tijdelijke beheersstructuur voor het GALILEO-project waarbij de Commissie en het Europees Ruimteagentschap worden betrokken;
<P><LI>de oprichting van een unieke en definitieve beheersstructuur die over een investeringsbudget zal beschikken dat afkomstig is van de samenvoeging van alle betrokken fondsen van het project;
<P><LI>de overdracht van de leiding over EGNOS<sup><a name="file.tmp_Ref_4"><a href="#file.tmp_Foot_4">(4)</a></a></sup>, de voorloper van GALILEO, op deze structuur.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> Mededeling van 10 februari 1999, COM (1999) 54 def.</B></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> De Europese Raad van Keulen in 1999 en die van Santa Maria da Feira in 2000 hebben het strategische belang van GALILEO benadrukt evenals de noodzaak een beslissing te nemen voor het vervolg van het programma in december 2000.</B></SUP><p><sup><a name="file.tmp_Foot_3"><a href="#file.tmp_Ref_3">(3)</a></a></sup><SUP><B> De Raad benadrukt dat het belangrijk is een positieve impuls aan het bedrijfsleven en de dienstensector in Europa te geven alsook de onafhankelijkheid van Europa te garanderen voor een zo essenti</B></SUP><SUP><B>ële technologie. Daarom heeft de Raad in zijn resolutie van 19 juli 1999 aan de Commissie gevraagd een wereldwijd systeem voor civiel gebruik te ontwikkelen, beheerd door civiele overheden, dat een belangrijke toegevoegde waarde bezit ten opzichte van de bestaande systemen maar daarmee ook compatibel is. Voorts hebben het Europees Parlement en de Raad in Beschikking nr. 1692/96/EG van het Europees Parlement en de Raad van 23 juli 1996 betreffende communautaire richtsnoeren voor de ontwikkeling van een Trans-Europees vervoersnet, navigatie- en plaatsbepalingssystemen opgenomen als wezenlijke onderdelen van het net en de betrokken projecten gekwalificeerd als projecten van algemeen nut. In de verordening over de financiering van de Trans-Europese netwerken van 19 juli 1999</B></SUP><SUP><B> hebben beide instellingen ook de bijdrage van de Gemeenschap aan de navigatie- en plaatsbepalingsprojecten tot 20% verhoogd, waarmee zij hieraan duidelijke voorrang hebben geven.</B></SUP><p><sup><a name="file.tmp_Foot_4"><a href="#file.tmp_Ref_4">(4)</a></a></sup><SUP><B> EGNOS is een satellietnavigatiesysteem dat afhankelijk is van het Amerikaanse GPS en van het Russische GLONASS en de integriteit ervan verzekert, dat wil zeggen dat het de gebruiker in een korte tijdsperiode waarschuwt voor elke storing die de kwaliteit van het signaal van de geostationaire satellieten kan aantasten.</B></SUP>
