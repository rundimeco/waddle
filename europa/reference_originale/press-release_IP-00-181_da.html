					
<P><B>IP/00/181</B>
<P>Bruxelles, den 23. februar 2000
<H3>
<P><B>Kommissionen l</B><B>ægger grunden til budgetforslaget for 2001</B></H3>
<P><I><B>Kommissionen vedtog i dag retningslinjerne for det forel</B></I><I><B>øbige budgetforslag for 2001. Retningslinjerne er baseret p</B></I><I><B>å de politiske prioriteter, der er udpeget i de strategiske m</B></I><I><B>åls</B></I><I><B>ætninger for 2000-2005. Budgettet for 2001 skal tage h</B></I><I><B>øjde for EU's dybere engagement i udenrigspolitikken, en fast vilje til at st</B></I><I><B>øtte udviklingen af landdistrikterne og udviklingen af et vidensbaseret samfund. Gennem aktivitetsbaseret budgetl</B></I><I><B>ægning vil Kommissionen s</B></I><I><B>øge at sikre en bedre overensstemmelse mellem omfanget af de finansielle og menneskelige ressourcer og aktiviteterne.</B></I>
<P>"Jeg er glad for, at Kommissionen er nået til enighed om retningslinjerne for budgettet for 2001, der sammenkæder fremhævelse af politiske prioriteter med budgetdisciplin", udtaler budgetkommissæren, Michaele Schreyer.
<P>Kommissionen har fastlagt sine <B>politiske prioriteter </B>for 2001:
<UL><P><LI>Hjælpen til stabiliserings- og associeringsprocessen i det vestlige Balkan er af stor betydning for EU. Behovet i 2001 anslås til næsten 800 mio. EUR. Ud over en omfattende omfordeling blandt de eksterne aktioner bliver der behov for endnu 300 mio. EUR. Finansieringen af disse supplerende midler kræver en revision af det loft for eksterne aktioner, der blev fastsat i Berlin, som vil blive udlignet af et fald i landbrugsudgifterne i årene 2001 og 2002 på 300 mio. EUR om året. De landbrugsreformer, der blev vedtaget med Agenda 2000, røres der ikke ved. Efter 2002 afhænger muligheden for en yderligere indsats på dette område af halvvejsevalueringen af Agenda 2000. Michaele Schreyer bemærker, at "for at styrke demokratiet er det en stor udfordring for EU at skabe fred og stabilitet i Sydøsteuropa, og vi har brug for midlerne hertil".
<P><LI>Kommissionen vil også foreslå, at man overfører bevillinger til førtiltrædelsesstøtte til Cypern og Malta (herunder de nuværende Medea-bevillinger) fra budgettet for eksterne aktioner til førtiltrædelsesbudgettet, jf. konklusionerne fra Det Europæiske Råds møde i Helsingfors om udvidelsen.
<P><LI>Den anden søjle i landbrugspolitikken vil blive styrket kraftigt. Bevillingerne til <B>udvikling af landdistrikter </B>stiger med 9,5%. Det vil især give mulighed for at finansiere skadeserstatning efter den seneste tids orkaner, som i slutningen af 1999 ramte nogle medlemsstater meget hårdt.
<P><LI>Man vil desuden prioritere uddannelse og kultur samt forskning for at styrke udviklingen af et vidensbaseret samfund.
<P><LI><B>Den samlede v</B><B>ækst i FBF for 2001: </B>Kommissionen er villig til at fastlægge sit budgetforslag i budgetdisciplinens ånd. Den samlede stigning vil især afhænge af øgede forpligtelser i forbindelse med landbrugsudgifterne (gennemførelse af Agenda 2000-reformen). Da Kommissionen søger at efterlade betydelige margener under det samlede loft i de finansielle overslag, skulle det samlede beløb for finansielle interventioner stige med under 4%, mens alle de øvrige udgifter, der ikke vedrører landbrugsmarkederne, tilsammen vil stige med kun 0,8% i forhold til budgettet for 2000.
<P><LI>Kommissionen har for første gang benyttet fremgangsmåden med <B>aktivitetsbaseret budgetl</B><B>ægning.</B> Kommissionen vil hermed indføre en højere grad af prioritering i budgettet og forbedre forholdet mellem politiske aktiviteter og personale ved budgetprocedurens indledning. Kommissionens mål er at sikre en klar identifikation af kerneaktiviteter, som den vil koncentrere sig om, og en bedre overensstemmelse mellem aktiviteternes og de menneskelige ressourcers omfang og struktur i budgettet for 2001.
<P><LI>Kommissionen vil ikke anmode om nye stillinger i forbindelse med FBF for 2001, med undtagelse af 76 nye stillinger i OLAF, som man aftalte i 1999. Kommissionen har besluttet at følge en systematisk og rigoristisk fremgangsmåde. Først vil den kritisk gennemgå sine aktiviteter. Derefter vil den udnytte alle muligheder for omfordeling i og mellem generaldirektorater. Endelig vil Kommissionen tage hensyn til virkningerne af reformen af sin administrative arkitektur. Først når disse skridt er taget et efter et, vil Kommissionen, som allerede meddelt, til september forelægge en vurdering af sit samlede personalebehov. Michaele Schreyer udtaler: "Kommissionen vil slå ind på den rigtige vej ved at udtømme alle muligheder for at omplacere ressourcer, inden den beder om mere personale".
