					<p align="right"><b>IP/07/1028</b></p>
<p align="right">Bruxelles, 6 juillet 2007</p>
<h1>
<a name="Heading4"></a><b>Legislaţia multilingvă
consolidată a UE este disponibilă acum prin Editorul Uniunii
Europene.</b></h1>
<h2>
<a name="Heading7"></a><b><i>Oficiul pentru Publicaţii al Uniunii Europene
încheie consolidarea legislaţiei secundare cunoscută, de
asemenea, sub denumirea de „acquis comunitar”, în 19 din cele
20 de limbi, deja oficiale înaintea extinderii din
2007.</i></b><br><b><i>Asigurarea transparenţei şi
accesibilităţii legislaţiei comunitare face parte din planul de
acţiune al Comisiei Europene pentru „O mai bună
legiferare”. Ţinând cont de acest obiectiv, legislaţia
aplicabilă în UE este în prezent consolidată în mai
puţin de 3000 de acte. Acestea nu sunt obligatorii din punct de vedere
juridic dar oferă o imagine permanent actualizată a legislaţiei
în vigoare a Uniunii Europene</i></b>.</h2>
<p>Comisarul Orban responsabil pentru multilingvism a afirmat:
„Consolidarea actelor juridice, şi anume integrarea
dispoziţiilor instrumentului iniţial şi a tuturor
modificărilor ulterioare este esenţială pentru ca legislaţia
UE să fie în continuare actualizată, pentru a o face mai
uşor de citit şi uşor de utilizat”.</p>
<p>Vicepreşedintele Verheugen responsabil pentru Întreprinderi şi
Industrie a declarat că „Acesta este deja un nou pas înainte
în cadrul strategiei noastre către „O mai bună
legiferare” şi a introducerii unui mediu legislativ european coerent,
eficient şi concis. O mai bună legiferare nu reprezintă un scop
în sine – ci constituie unul din vectorii cheie ai strategiei de
creştere şi de creare a locurilor de muncă”. Scopul nostru
este acela de a crea condiţiile care vor permite economiei europene să
fie pregătită pentru viitor, competitivă şi
puternică”.</p>
<p>Actele consolidate ar trebui să reprezinte un beneficiu major pentru
cetăţeni, societăţi şi administraţii, oferind un
rezumat clar al legilor într-o formă imediat utilizabilă.
Legislaţia este disponibilă în 19 limbi, varianta în limba
malteză fiind în curs de elaborare şi include deja câteva
texte în limba bulgară şi română.</p>
<p>Aceasta reprezintă un proces permanent, Jurnalul Oficial fiind zilnic
examinat pentru identificarea actelor de modificare a legislaţiei şi
pentru actualizarea actelor consolidate. Această consolidare
pregăteşte terenul pentru codificare (conversia în acte
juridice), prin intermediul procedurii de aprobare interinstituţională
normală, simplificând legislaţia vizată fără a o
modifica.</p>
<p>Textele consolidate sunt disponibile pe site-ul EUR-Lex <br>(<a
href="http://eur-lex.europa.eu/ro/legis/avis_consolidation.htm">http://eur-lex.europa.eu/ro/legis/avis_consolidation.htm</a>).<br>Acesta
enumeră toate actele utilizate pentru textele consolidate,
însoţite de informaţii care identifică actul original
şi actele de modificare.</p>
<p>Oficiul pentru Publicaţii Oficiale al Comunităţilor Europene
publică în mai mult de 23 de limbi, cu o cerere în creştere
pentru alte limbi.</p>
<p><b>Persoane de contact şi referinţe ale Oficiului pentru
Publicaţii</b>.</p>
<p>Oficiul pentru Publicaţii/ Difuzare: Heli Lehtimäki, tel. (352) 29
29-44194	<br><a
href="mailto:diffus-marketing@publications.europa.eu">diffus-marketing@publications.europa.eu</a></p>
<p>Site-ul internet al Oficiului pentru
Publicaţii		►publications.europa.eu</p>
<p><b>CORDIS</b>										►cordis.europa.eu	<br>	Serviciul de
Informaţii pentru cercetare şi dezvoltare al Comunităţii</p>
<p><b>EU Bookshop</b> 							►bookshop.europa.eu	<br>	Punct unic de acces
pentru toate publicaţiile UE</p>
<p><b>EUR-Lex</b> – Punct de acces central pentru legislaţia Uniunii
Europene</p>
<p>												►eur-lex.europa.eu</p>
<p><b>TED</b> — Cereri de oferte					►ted.europa.eu</p>
<p>Oficiul pentru Publicaţii Oficiale al Comunităţilor
Europene</p>
<p>2, rue Mercier, L-2985 Luxemburg, Tel. (352) 29 29-1</p>
<p>Oficiul pentru Publicaţii Oficiale al Comunităţilor Europene
este editura Uniunii Europene. Aceasta produce şi difuzează
publicaţiile şi materialele informative pentru toate mijloacele de
comunicare şi pe orice suport, în numele instituţiilor, al
agenţiilor şi al altor organisme europene.</p>

