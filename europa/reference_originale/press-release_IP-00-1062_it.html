					
<P><B>IP/00/1062</B>
<P>Bruxelles, 27 settembre 2000
<H3>
<P><B>Un primo passo verso un'agenzia comunitaria della sicurezza aerea</B></H3>
<P><I><B>La Commissione europea ha adottato oggi un progetto di regolamento concernente la creazione di un'agenzia europea della sicurezza aerea. </B></I><I><B>«La Comunit</B></I><I><B>à potr</B></I><I><B>à infine disporre di mezzi per portare avanti un'effettiva politica di sicurezza aerea</B></I><I><B>» ha dichiarato la vicepresidente Loyola de Palacio, competente per i Trasporti e l'Energia, aggiungendo: </B></I><I><B>«La creazione di un'agenzia competente in materia di sicurezza aerea </B></I><I><B>è una tappa decisiva per l'Europa che ci permetter</B></I><I><B>à di continuare a garantire ai nostri cittadini un livello di sicurezza tra i pi</B></I><I><B>ù elevati del mondo conferendo al tempo stesso alla nostra industria i mezzi per lottare su un piano di parit</B></I><I><B>à al di fuori delle frontiere dell'Unione.</B></I><I><B>»</B></I>
<P>Il traffico aereo aumenta sempre più rapidamente e i cittadini chiedono giustamente un servizio di migliore qualità con meno ritardi e tariffe sempre più accessibili. Essi vogliono anche che sia garantito il massimo livello di sicurezza e che la crescita non incida negativamente sull'ambiente. Per meglio rispondere a queste sfide, la Commissione europea ha deciso oggi di proporre la creazione di un'agenzia europea della sicurezza aerea competente per la regolamentazione della sicurezza e la compatibilità ambientale dell'aviazione civile.
<P><B>Ruolo dell'agenzia:</B>
<P>L'agenzia ha in particolare il compito di:
<UL><P><LI>assistere il legislatore comunitario nello sviluppo di norme comuni atte a garantire il massimo livello di sicurezza;
<P><LI>vigilare sulla loro applicazione uniforme in Europa e sull'attuazione delle necessarie misure di salvaguardia;
<P><LI>promuovere la loro diffusione a livello mondiale.
</UL><P>Per evitare nell'elaborazione delle norme comuni qualsiasi interferenza politica, le decisioni dell'agenzia saranno prese dal suo direttore esecutivo, alla stregua di quanto avviene nella maggior parte dei paesi industrializzati, in particolare gli Stati Uniti. L'agenzia svolgerà direttamente determinati compiti esecutivi quando l'azione collettiva risulta più efficace di quella individuale degli Stati membri. È il caso ad esempio del rilascio di certificati per i prodotti aeronautici. L'agenzia potrà assistere la Commissione nella sorveglianza dell'applicazione corretta delle regole comuni.
<P>Circa la compatibilità ambientale degli aerei, l'agenzia dovrà favorire l'armonizzazione delle regole tecniche e garantirne soprattutto l'applicazione uniforme. La Comunità ha infatti già definito, nel quadro di norme internazionali, livelli di protezione sul rumore e sulle emissioni gassose, ma esistono ancora numerose divergenze circa l'interpretazione dei requisiti comuni e ciò incide negativamente sulla libera circolazione dei prodotti aeronautici. 
<P>L'agenzia fornirà sostegno tecnico alla Commissione nei negoziati con le autorità aeronautiche di paesi terzi e le organizzazioni competenti per il settore. Essa assisterà la comunità e i suoi Stati membri nelle attività di cooperazione allo sviluppo con i paesi terzi.
<P><B>Impatto dell'armonizzazione:</B>
<P>Questo sistema comune faciliterà le attività delle industrie aeronautiche in Europa: sarà infatti necessario un solo certificato per immettere i suoi prodotti su tutto il mercato europeo. L'accesso ai mercati esterni sarà semplificato mediante la conclusione di accordi che prevedono l'armonizzazione e il riconoscimento reciproco delle certificazioni. Saranno quindi associati ai lavori dell'agenzia tutti i paesi europei legati alla comunità da accordi nei quali essi si impegnano ad applicare l'<I>acquis</I> comunitario in materia, ossia, attualmente, Norvegia, Islanda e Svizzera e prossimamente tutti i paesi candidati all'adesione.
<P>Questo rafforzamento della libera circolazione delle persone e dei servizi nel mercato interno e con i paesi terzi consentirà infine di sviluppare cooperazioni e alleanze tra gli europei e i loro partner esterni.
<P><B>ALLEGATO</B>
<P><B>Perch</B><B>é un</B><B>'agenzia comunitaria della sicurezza aerea ?</B>
<UL><P><B>Per creare un effettivo mercato interno dell</B><B>'aeronautica garantendo al tempo stesso la sicurezza aerea</B>
</UL><P>Malgrado i lavori di armonizzazione svolti dalle amministrazioni nazionali nell'ambito delle JAA<sup><a name="file.tmp_Ref_1"><a href="#file.tmp_Foot_1">(1)</a></a></sup>, non è raro che un costruttore debba ancora oggi produrre diverse versioni di uno stesso tipo di aereo o apparecchiature a seconda del paese dove l'aereo sarà utilizzato. I requisiti imposti agli operatori variano da uno Stato all'altro e creano talvolta disparità tra trasportatori in concorrenza sugli stessi mercati. Questi sono i motivi per cui la Comunità e diversi soggetti del settore cercano da anni di dotare l'Europa di un'effettiva autorità di sicurezza aerea in grado - come la <I>Federal Aviation Administration</I> americana - di elaborare norme comuni atte ad assicurare il massimo livello di sicurezza, di vegliare alla loro applicazione uniforme in Europa e di promuoverne la diffusione a livello mondiale.
<UL><P><B>Per tutelare il nostro ambiente dagli effetti della crescita del traffico aereo</B>
</UL><P>Per tutelare il nostro ambiente dagli effetti del traffico aereo, la Comunità prevede anche di definire livelli di protezione in materia di inquinamento come essa ha già fatto per il rumore. Questi requisiti devono tradursi in criteri tecnici precisi cui gli aerei devono risultare conformi per ottenere l'autorizzazione al volo. Esistono purtroppo numerose divergenze nell'interpretazione di questi requisiti che rischiano di influenzare negativamente la libera circolazione dei prodotti aeronautici. L'esistenza di un'autorità unica permetterà di armonizzare le regole tecniche assicurandone un'applicazione uniforme.
<UL><P><B>Per garantire un</B><B>'istituzione rapida del sistema di sicurezza aereo comunitario</B>
</UL><P>Già nel 1996 la Commissione aveva proposto di trasformare le JAA in un'effettiva organizzazione internazionale dotata di poteri sufficienti per svolgere il ruolo di un'autorità centrale forte, riconosciuta in Europa e nel mondo come un centro di eccellenza in materia di sicurezza aerea e di protezione ambientale. Nel luglio 1998 il Consiglio ha accolto questa proposta e i servizi della Commissione, in cooperazione con le parti interessate, hanno iniziato a redigere la convenzione internazionale per creare questa autorità. È risultato che il trasferimento di poteri esecutivi che sarebbe necessario per garantirne l'autorità e l'indipendenza solleverebbe difficili questioni costituzionali in alcuni Stati europei e renderebbe molto aleatoria la ratifica della convenzione che crea tale autorità. La Commissione ha quindi proposto al Consiglio di prevedere la creazione di questa autorità sotto gli auspici della Comunità poiché è possibile delegare a quest'ultima poteri esecutivi nel quadro del controllo politico e giurisdizionale del trattato. Il Consiglio ha approvato il 26 giugno scorso la creazione di un'autorità sotto gli auspici della Comunità e la Commissione adotta quindi oggi un progetto di regolamento concernente l'istituzione di un sistema comunitario di regolamentazione della sicurezza e della compatibilità ambientale dell'aviazione civile e crea a tal fine un'agenzia della sicurezza aerea.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>Le </B></SUP><SUP><B>Joint Aviation Authorities</B></SUP><SUP><B> sono un</B></SUP><SUP><B>associazione delle amministrazioni nazionali dell</B></SUP><SUP><B>aeronautica di 33 Stati europei il cui obiettivo </B></SUP><SUP><B>è l</B></SUP><SUP><B>armonizzazione delle regole e pratiche applicabili alla sicurezza aerea e alla certificazione ambientale degli aerei.</B></SUP>
