					<p align="right"><b>IP/05/1573</b></p>
<p align="right">Brüsszel, 2005. december 13.</p>
<p>[ ]</p>
<h1>
<a name="Heading5"></a><b>Határok nélküli
televíziózás: a Bizottság korszerűbb
szabályozást javasol a digitális kor televíziós és
televízióhoz hasonló
szolgáltatásaira</b><br><b></b></h1>
<p><b><i>A Bizottság ma javaslatot nyújtott be az EU 1989-es,
„határok nélküli televíziózásról”
szóló irányelvének megújítására, amely
ezáltal tartja a lépést az európai audiovizuális
szolgáltatások piacán és a technika területén
tapasztalható gyors fejlődéssel. A jobb szabályozás
elvével összhangban a javaslat enyhíteni szándékozik a
televíziós és a televízióhoz hasonló
szolgáltatást nyújtó európai vállalatok
szabályozásból fakadó terheit, és új
reklámozási formák engedélyezésével szélesebb
teret enged az audiovizuális tartalom finanszírozásának. A
javaslatnak az is célja, hogy egyenlő feltételeket teremtsen a
televíziózáshoz hasonló szolgáltatást
nyújtó valamennyi vállalat számára,
függetlenül attól, hogy a szolgáltatás milyen
technológián (műsorszóráson, nagy sebességű
széles sávú hálózaton, harmadik generációs
mobilkapcsolaton stb.) keresztül valósul meg. A Bizottság ennek
érdekében javasolja, hogy a kiskorúakat védő, a
fajgyűlöletre uszítást és a burkolt reklámot
megakadályozó nemzeti előírások labirintusát
olyan, az egész Európai Unióban érvényes szabályok
váltsák fel, amelyek minimális védelmet biztosítanak a
lekérhető audiovizuális szolgáltatások
területén. Ez az új politikai megközelítés a
várakozások szerint felgyorsítja a televíziózás
és a televízióhoz hasonló szolgáltatások
valóban egységes piacának kialakulását, és
elősegíti az életerős és kreatív európai
tartalomipart. </i></b><br>„Célom, hogy a világ egyik
legkorszerűbb és legrugalmasabb jogszabályi
környezetében virágozzék az európai audiovizuális
tartalomipar – jelentette ki Viviane Reding, az információs
társadalomért és a médiaügyekért felelős
biztos. – Az új szabályoktól azt várom, hogy
megnyitják a multimédiában rejlő lehetőségeket,
serkentik a versenyt, bővítik a fogyasztók számára
rendelkezésre álló választékot, és
mindeközben elősegítik több közérdekű
cél, például a kiskorúak védelme és a
kulturális sokszínűség
érvényesülését. El kell törölni azokat a
meglévő szabályokat, amelyek a technológiai háttér
és a piac fejlődése következtében elavultak, és az
európai egységes piacon meg kell tenni a döntő
lépést a határok nélküli audiovizuális média
felé.” </p>
<p>A Bizottság javaslata értelmében a határok
nélküli televíziózásról szóló
irányelv korszerűsített változata egyaránt
szabályozza a televíziózást és a televízióhoz
hasonló szolgáltatásokat. Annak érdekében, hogy a
meglévő uniós szabályok a műszaki háttér
fejlődésével is érvényesek maradjanak, a javaslat
különbséget tesz „lineáris”
szolgáltatások (hagyományos televízióval, interneten
keresztül vagy mobiltelefonnal fogható, kötött
műsorrenden alapuló adások, amelyek passzív nézőt
feltételeznek) és „nemlineáris" szolgáltatások
(például lekérhető filmek vagy hírek, amelyek
aktív nézői magatartást várnak el) között. A
ma a televíziós műsorszolgáltatásra előírt
szabályok a jövőben korszerűbb, rugalmasabb formájukban
a lineáris szolgáltatásokat szabályozzák, míg a
nemlineáris szolgáltatásokra csak minimumszabályok lesznek
érvényben például a kiskorúak védelme, a
fajgyűlöletre uszítás megelőzése vagy a burkolt
reklám kizárása érdekében. A szóban forgó
szabályok uniós szintű harmonizálása azt is
biztosítja, hogy az audiovizuális médiaszolgáltatóknak
csak az abban a tagállamban érvényes előírásoknak
kelljen megfelelniük, amelyben telephelyük van, és nem az
összes olyan tagállam szerteágazó
szabályozásának, ahol szolgáltatásukat igénybe
veszik.  </p>
<p><b>Rugalmasabb reklámszabályok</b></p>
<p>A kötött műsorrenden alapuló
műsorszolgáltatások területén a Bizottság
javaslata csökkenti a bürokráciát, új
reklámformák engedélyezésével rugalmasabbá teszi a
meglévő szabályokat, és bátorítja az ön-
és társszabályozást. A korszerűsített
irányelv nem írja elő többé, milyen gyakran és
milyen feltételek mellett szakíthatók meg a műsorok
reklámmal, hanem ellenkezőleg: egyszerűsíti a
meglévő európai uniós szabályozást. A
jövőben a műsorszolgáltatók maguk
választhatják meg, mikor a legcélszerűbb reklámot
elhelyezni a műsorban, és nem kötik a kezüket
többé olyan szabályok, hogy például a
reklámmegszakítások között legalább 20 percet kell
hagyni. A reklám mennyisége ugyanakkor nem növelhető, mert a
Bizottság az óránkénti 12 perces plafon
megtartását javasolja. </p>
<p>Az új irányelv támogatja az új reklámformákat,
például a képernyő egy részén elhelyezett, a
virtuális és az interaktív reklámot. Most először
pontosan meghatározza és egyértelmű jogi keretbe helyezi a
termékmegjelenítést. A hírműsorok, az aktuális
témákkal foglalkozó műsorok és a gyermekműsorok
kivételével Európában egyértelmű
megjelölés esetén legális lesz a
termékmegjelenítés mind a lineáris, mind a nemlineáris
szolgáltatásokban. A burkolt reklám kizárása
érdekében a műsor elején tájékoztatni kell a
fogyasztókat a termékmegjelenítés tényéről.
Az új szabályok a jogbiztonság növelését
szolgálják, többletforrásokat biztosítanak az
európai alkotások számára, és ezáltal
fokozzák az európai audiovizuális iparág
versenyképességét. </p>
<p>A jobb szabályozást célzó bizottsági
politikával összhangban a határok nélküli
televíziózásról szóló irányelv javasolt
korszerűsítése nem érinti a magánlevelezést, a
hírlapok és a folyóiratok elektronikus változatait, az
elsősorban nem audiovizuális médiatartalmat kínáló
weblapokat, a kép nélküli hangátvitelt és a
rádiózást. Mindez figyelembe veszi a júliusban
megindított intenzív, egész Európára kiterjedő
konzultációs folyamat (<a
href="/rapid/pressReleasesAction.do?reference=IP/05/908&format=HTML&aged=1&language=EN&guiLanguage=en">IP/05/908</a>)
eredményeit, amelyben az audiovizuális iparág
képviselői, telekommunikációs és internetes
szolgáltatók, fogyasztói szervezetek és más
érdekeltek is aktív szerepet vállaltak. </p>
<p>Az audiovizuális médiatartalomra irányadó európai
uniós szabályozás korszerűsítése az i2010
stratégiába (<a
href="/rapid/pressReleasesAction.do?reference=IP/05/643&format=HTML&aged=1&language=EN&guiLanguage=en">IP/05/643</a>)
illeszkedik, amely a gazdasági növekedés és a
foglalkoztatás elősegítése érdekében az
európai információs társadalom kialakítását
célozza.<br>További információk</p>
<p><a
href="http://ec.europa.eu/information_society/newsroom/cf/itemlongdetail.cfm?item_id=2343">http://ec.europa.eu/information_society/newsroom/cf/itemlongdetail.cfm?item_id=2343</a></p>
<p><a
href="/rapid/pressReleasesAction.do?reference=MEMO/05/475&format=HTML&aged=0&language=EN&guiLanguage=fr">MEMO/05/475</a></p>

