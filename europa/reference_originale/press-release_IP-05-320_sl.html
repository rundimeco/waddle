					<p align="right"><b>IP/05/320</b></p>
<p align="right">Bruselj, 17 marca 2005</p>
<h1>
<a name="Heading4"></a><b>Carinska uprava: Komisija predlaga
strategijo za poenostavljena pravila o poreklu</b></h1>
<p><b><i>Komisija je sprejela strategijo za uvedbo novih, poenostavljenih pravil
o poreklu v namene preferencialnih trgovinskih režimov EU z nekaterimi
tretjimi državami. Pravila o poreklu, ki določajo, katero blago je
upravičeno do nižjih carinskih stopenj v okviru preferencialnih
trgovinskih režimov, so trenutno prezapletena in poleg tega jih je
mogoče zlorabiti. Komisija predlaga, da se sedanja pravila zamenjajo s
pravili po metodi enotne dodane vrednosti za določitev porekla, ki bi bila
jasnejša in bolj naklonjena razvoju. Komisija tudi predvideva
izboljšanje vodenja sistema in vpeljavo programa nadzora. Spremembe bodo
uvedene skozi zakonodajne ukrepe. Priprava prvega ukrepa se bo začela
takoj. </i></b></p>
<p>„Veseli me, da je Komisija sprejela okvirni program, s katerim bo
poenostavila obsežna carinska pravila o poreklu in jih spremenila v bolj
naklonjena razvoju,“ je povedal Lászl&#243; Kovács, komisar za
obdavčenje in carinsko unijo. Na osnovi predlaganih novih pravil bodo
države v razvoju lažje prejemale ugodnosti tarifnih preferencialov, ki
jim jih nudi EU. Poleg tega predlagana nova pravila predstavljajo ugodnost tako
za gospodarske subjekte kot za carinsko upravo.“</p>
<p>Cilj preferencialnih trgovinskih režimov je povečanje vzajemne
trgovine z blagom in dostop na trg Skupnosti za proizvode iz držav v
razvoju z odpravo ali zmanjšanjem carinskih dajatev. Pravila o poreklu, ki
so namenjena za zagotovitev dejstva, da se carinske preference uporabijo za
proizvode, ki izhajajo (npr. so„ v celoti pridobljeni“ ali
„delno predelani“) iz države upravičenke do pomoči,
so trenutno preštevilna, prezapletena in pretoga, poleg tega pa jih je tudi
mogoče zlorabiti. Zato sporočilo Komisije za primerno poenostavitev in
sprostitev sedanjih pravil načrtuje naslednje:</p>
<ul>
<li>eno samo, linearno merilo za določitev porekla delno dobljenega blaga,
s podlago na določenem pragu dodane vrednosti v zadevni državi
upravičenki (ali, kjer je primerno, regionalni skupini);</li>
<li><a name="_Toc81629250"></a><a name="_Toc81630026"></a><a name="_Toc82328642"></a><a name="_Toc82579003"></a><a name="_Toc82836822"></a><a name="_Toc83713090"></a><a name="_Toc97119892"></a>izenačenje
pravic in obveznosti izvajalcev in uprave. Zlasti se sedanji sistem dokazovanja
porekla z dokazili, ki jih podpiše izvoznik in žigosajo pristojni
organi zadevne države, zamenja z izjavo o poreklu s strani registriranih
izvoznikov; </li>
<li>razvoj orodij, ki zagotavljajo, da države upravičenke izpolnjujejo
svoje obveznosti. To vključuje ukrepe za izboljšanje ocenjevanja,
pretoka informacij, tehnične pomoči in pomoči pri usposabljanju,
pa tudi pomoči pri sodelovanju med Skupnostjo in njenimi preferencialnimi
partnerji ter sistema rednega nadzora ustreznosti.</li></ul><p>Zainteresirane
strani, ki so se udeležile javne razprave v letu 2004, so podprle potrebo
po poenostavitvi pravil o poreklu – glej:</p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>Sporočilo o pravilih o poreklu in preferencialnih trgovinskih
režimih je na voljo na: </p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Glej tudi <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

