					<p align="right"><b>IP/04/631</b></p>
<p align="right">Bruksela, 12 maja 2004</p>
<h1>
<a name="Heading4"></a><b>Komisja rozpoczyna kontrolę
budżetową nowych państw członkowskich </b></h1>
<p><b><i>Po przystąpieniu nowe Państwa Członkowskie stały
się w pełni częścią unijnej struktury
współpracy i kontroli w zakresie polityki ekonomicznej i
budżetowej. Tak jak miało to miejsce bezpośrednio po ostatnim
rozszerzeniu w roku 1995, kiedy Austria, Finlandia i Szwecja
przystąpiły do Unii, oznacza to ocenę ich sytuacji
budżetowej. Sześć spośród dziecięciu nowych
Państw Członkowskich, mianowicie Cypr, Czechy, Węgry, Malta,
Polska i Słowacja wykazywały ogólny deficyt publiczny
przekraczający 3% wartości referencyjnej PKB przewidzianej traktatem w
roku 2003, a dwa z nich, Cypr i Malta, odnotowały poziom
zadłużenia publicznego rzędu 60% wartości referencyjnej PKB
przewidzianej traktatem. Na tej podstawie Komisja przyjęła dzisiaj
raport dotyczący każdego z tych sześciu państw, jak
przewidziano w art. 104 ust. 3 Traktatu. Jeśli chodzi o rok 2004, Komisja
Wiosna 2004 prognozuje, a władze krajowe wskazują, że deficyt ma
w dalszym ciągu przekraczać 3% wartości referencyjnej PKB we
wszystkich sześciu krajach. W dwóch krajach, które
przekroczyły próg wskaźnika zadłużenia w roku 2003
(Cypr i Malta), wskaźnik zadłużenia wykazuje trend rosnący i
w związku z tym przewiduje się, że pozostanie on na poziomie
przekraczających 60% PKB w roku 2004. W ciągu następnych
dwóch tygodni Komitet Ekonomiczno-Finansowy przygotuje opinię na temat
każdego z raportów. Wówczas Komisja zaleci następne kroki
wymagane przez tak zwaną procedurę nadmiernego deficytu w ciągu
następnych paru tygodni i przed zebraniem Rady Ekonomiczno-Finansowej w
dniu 5 lipca. Ramy czasowe tej procedury określone są przez Acquis,
zobowiązując Radę do podjęcia działań w ciągu
3 miesięcy od przystąpienia. W trakcie przygotowania swoich
zaleceń Komisja weźmie pod uwagę elastyczne stanowisko
przedstawione w aktualizacji na rok 2004 Ogólnych Kierunków Polityki
Ekonomicznej (<a
href="/rapid/pressReleasesAction.do?reference=IP/04/467&format=HTML&aged=1&language=EN&guiLanguage=fr">IP/04/467</a>),
tzn. że byłoby właściwe w przypadku nowych Państw
Członkowskich, przy indywidualnym podejściu, uwzględnić
interakcje pomiędzy polityką budżetową a zmianami
strukturalnymi odbywającymi się w gospodarce, tym samym
pozwalając na kilkuletni okres dostosowawczy podczas korygowania
nadmiernego deficytu. Państwa Członkowskie, które jeszcze nie
uczestniczą w strefie euro, nie podlegają konieczności
podjęcia następnych kroków przewidzianych procedurą
nadmiernego deficytu, tzn. specjalnie zaostrzonej kontroli budżetowej (art.
104 ust. 9) lub sankcjom (art.104 ust. 11).</i></b></p>
<p>Raporty Komisji odnośnie Cypru, Czech, Węgier, Malty, Polski i
Słowacji zostają przyjęte z inicjatywy pana Joaquína
Almunia, Komisarza Unii Europejskiej do spraw ekonomicznych i monetarnych.
Struktura budżetowa Unii Europejskiej jednakowo znajduje zastosowanie we
wszystkich 25 Państwach Członkowskich i oznacza między innymi,
że powinno się unikać nadmiernych deficytów.</p>
<p>Proces kontroli budżetowej zainicjowany wraz z dzisiejszym
przyjęciem raportów Komisji powinien być postrzegany w
kontekście przygotowania tych Państw Członkowskich do
członkostwa euro. Wszystkie nowe Państwa Członkowskie
aspirują do wejścia do strefy euro w średnim okresie czasu,
stąd częścią ich strategii jest stopniowa redukcja
deficytów budżetowych i osiągnięcie zgodności z
wszystkimi kryteriami konwergencji. Wnioski dla każdego z krajów
podsumowane są poniżej:</p>
<p>Ogólny deficyt publiczny<b> Cypru </b>w roku 2003 wzrósł do
6,3% PKB. Pomimo że na sytuację budżetową
niesprzyjający wpływ miała słaba ostatnio
aktywność gospodarcza, wyraźnie spowodowana wpływem
czynników zewnętrznych, przekroczenie ogólnego deficytu
publicznego ponad 3% wartości referencyjnej PKB nie wynika, w rozumieniu
Paktu na rzecz Stabilności i Rozwoju, ze zdarzenia nadzwyczajnego
będącego poza kontrolą władz Cypru, ani nie jest wynikiem
poważnej depresji gospodarczej. Zgodnie z prognozami Komisji Wiosna 2004
oraz według władz Cypru, w roku 2004 ogólny deficyt publiczny w
wysokości około 4,5% PKB będzie znacznie przekraczał 3% PKB.
Wskaźnik zadłużenia względem PKB zgodnie z prognozą ma
wzrosnąć o 2,3 punktu procentowego do 74,6% PKB w roku 2004, w dalszym
ciągu powyżej 60% wartości referencyjnej PKB przewidzianej
Traktatem.</p>
<p>Ogólny deficyt publiczny <b>Czech </b>wzrósł do<b> </b>12,9%
PKB w roku 2003 (łącznie z kosztem dużej, pojedynczej operacji
oszacowanej na 6-7% PKB), w kontekście stabilnego wzrostu gospodarczego.
Przekroczenie ogólnego deficytu publicznego ponad 3% wartości
referencyjnej PKB nie wynika, w rozumieniu Paktu na rzecz Stabilności i
Rozwoju, ze zdarzenia nadzwyczajnego będącego poza kontrolą
władz Czech, ani nie jest wynikiem poważnej depresji gospodarczej.
Zgodnie z prognozami Komisji Wiosna 2004 oraz według władz Czech, w
roku 2004 ogólny deficyt publiczny w wysokości około 6% PKB
znacznie przekraczał będzie 3% PKB. Wskaźnik zadłużenia
w stosunku do PKB zgodnie z prognozą ma wzrosnąć o około 3
punkty procentowe do około 41% PKB w roku 2004.</p>
<p>W roku 2003, ogólny deficyt publiczny na <b>Węgrzech</b> spadł
do 5,9% PKB, ale nie można uznać, że wynik ten jest zbliżony
do 3% wartości referencyjnej, w rozumieniu Traktatu. Przekroczenie
ogólnego deficytu publicznego ponad 3% wartości referencyjnej PKB nie
wynika, w rozumieniu Paktu na rzecz Stabilności i Rozwoju, ze zdarzenia
nadzwyczajnego będącego poza kontrolą władz Węgier, ani
nie jest wynikiem poważnej depresji gospodarczej. Po dwóch latach
szybkiego wzrostu wskaźnik zadłużenia w stosunku do PKB w roku
2003 zbliżył się do 60% wartości referencyjnej przewidzianej
Traktatem wynosząc 59,0%. Zgodnie z prognozami Komisji Wiosna 2004 oraz
według władz Węgier, w roku 2004 i 2005 ogólny deficyt
publiczny pozostanie na poziomie ponad 4% PKB. Zgodnie z prognozami Komisji
Wiosna 2004 wskaźnik zadłużenia w stosunku do PKB będzie
umiarkowanie spadał przez następne dwa lata i w związku z tym
pozostanie poniżej 60% PKB.</p>
<p>Ogólny deficyt publiczny <b>Malty</b> wzrósł do 9,7% PKB w
roku 2003 (wliczając koszt dużej, pojedynczej operacji oszacowanej na
3,2% PKB). Pomimo że na sytuację budżetową
niesprzyjający wpływ miała słaba aktywność
gospodarcza, przekroczenie ogólnego deficytu publicznego ponad 3%
wartości referencyjnej PKB nie wynika, w rozumieniu Paktu na rzecz
Stabilności i Rozwoju, ze zdarzenia nadzwyczajnego będącego poza
kontrolą władz Malty, ani nie jest wynikiem poważnej depresji
gospodarczej. Zgodnie z prognozami Komisji Wiosna 2004 oraz według
władz Malty, w roku 2004 ogólny deficyt publiczny w wysokości
około 5,9% PKB będzie znacznie przekraczał 3% PKB. </p>
<p>Wskaźnik zadłużenia w stosunku do PKB na Malcie
wzrósł do 72% PKB w roku 2003. Zgodnie z prognozą Komisji Wiosna
2004 ma wzrosnąć do 73,9% PKB w roku 2004, pozostając na poziomie
znacznie przewyższającym 60% wartości referencyjnej PKB
przewidzianej Traktatem</p>
<p>W <b>Polsce</b> ogólny deficyt publiczny wzrósł do 4,1% PKB w
roku 2003, w kontekście ożywienia gospodarczego. Przekroczenie
ogólnego deficytu publicznego ponad 3% wartości referencyjnej PKB nie
wynika, w rozumieniu Paktu na rzecz Stabilności i Rozwoju, ze zdarzenia
nadzwyczajnego będącego poza kontrolą władz polskich, ani
nie jest wynikiem poważnej depresji gospodarczej. Po trzech latach
szybkiego wzrostu wskaźnik zadłużenia w stosunku do PKB pod
koniec roku 2003 wyniósł 45,4% PKB. Zgodnie z prognozami Komisji
Wiosna 2004 oraz według władz polskich, w roku 2004 ogólny
deficyt publiczny  w wysokości około 6% PKB pozostanie na poziomie
znacznie przekraczającym 3% PKB w roku 2004. Zgodnie z prognozami
wskaźnik zadłużenia w stosunku do PKB wzrośnie o 3,7
punktów procentowych do około 49% PKB w roku 2004.</p>
<p>W kontekście trwającego silnego rozwoju ogólny deficyt
publiczny <b>Słowacji</b> spadł do 3,6% PKB w roku 2003, co stanowi
przekroczenie wartości referencyjnej 3%. Przekroczenie ogólnego
deficytu publicznego ponad 3% wartości referencyjnej PKB nie wynika, w
rozumieniu Paktu na rzecz Stabilności i Rozwoju, ze zdarzenia
nadzwyczajnego będącego poza kontrolą władz słowackich,
ani nie jest wynikiem poważnej depresji gospodarczej. Zgodnie z prognozami
Komisji Wiosna 2004 oraz według władz słowackich, w roku 2004
ogólny deficyt publiczny na poziomie około 4% PKB będzie znacznie
przekraczał wartość 3% PKB. Zgodnie z prognozami wskaźnik
zadłużenia w stosunku do PKB wzrośnie o około 2½ punktu
procentowego do poziomu około 45% PKB w roku 2004.</p>
<p><b>Opis sytuacji</b></p>
<p>Procedura przekroczonego budżetu regulowana jest w myśl art. 104
Traktatu i dalej wyjaśniona jest w Rozporządzeniu Rady (WE) nr 1467/97
stanowiącej część Paktu na rzecz Stabilności i Rozwoju.
Po przyjęciu przez Komisję sześciu raportów zgodnie z
art.104 ust. 3, Komitet Ekonomiczno-Finansowy w ciągu dwóch tygodni
musi sformułować opinię na temat każdego z nich. Biorąc
pod uwagę opinię Komitetu, Komisja musi podjąć dalsze kroki,
jeśli uważa, że ma miejsce nadmierne przekroczenie deficytu.
Zgodnie z art. 104, kroki te stanowią przyjęcie opinii Komisji
skierowanej do Rady dotyczącej istnienia przekroczenia deficytu (art. 104
ust. 5) oraz zaleceń Komisji co do decyzji Rady w sprawie przekroczenia
deficytu (art. 104 ust. 6), a także co do zalecenia Rady adresowanego do
danego Państwa Członkowskiego odnośnie zaradzenia tej sytuacji w
określonym okresie czasu  (art. 104 ust. 7).</p>
<p>Zgodnie z art. 3 ust. 4 wyżej wspomnianego zarządzenia Rady, okres
przewidziany na korektę nadmiernego deficytu w normalnych warunkach
rozciąga się na rok następujący po jego zidentyfikowaniu (w
niniejszym przypadku byłby to rok 2005). Jednakże, jak wspomniano w
zaleceniu Komisji odnośnie  aktualizacji w roku 2004 Ogólnych
Kierunków Polityki Ekonomicznej na lata 2003 – 2005, w przypadku
nowych Państw członkowskich byłoby właściwe z
ekonomicznego punktu widzenia  pozwolić na kilkuletni okres dostosowawczy
przy niektórych przypadkach korygowania deficytu przekraczającego 3%
PKB. Taki dłuższy okres można będzie zastosować, gdy na
przykład początkowy poziom deficytu w momencie przystąpienia
był szczególnie wysoki lub jeśli jest to usprawiedliwione innymi
okolicznościami specyficznymi dla tego kraju. Znaczącym czynnikiem
będą własne średnioterminowe plany budżetowe nowych
Państw Członkowskich zaprezentowane w programach konwergencji,
które mają zostać złożone przez wszystkie nowe
Państwa Członkowskie do dnia 15 maja. Komisja zamierza
zakończyć ocenę każdego programu w ciągu
następnych kilku tygodni, aby Rada mogła przyjąć opinie
odnośnie każdego z nich dnia 5 lipca, w tym samym czasie co
przyjęcie decyzji dotyczących przekroczenia deficytu, jak opisano
powyżej.</p>
<p>Pełen tekst każdego z raportów Komisji dostępny jest na
poniższej stronie internetowej: </p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a>
</p>

