					<p align="right"><b>IP/05/1171</b></p>
<p align="right">Briuselis, 2005 m. rugsėjo 21 d.</p>
<h1>
<a name="Heading4"></a><b></b><b>Europos Komisija kuria ateities
mokslinių tyrimų programos planus</b></h1>
<p><b><i>Europos Komisija šiandien išdėstė savo
pasiūlymo dėl naujos 2007–2013 m. mokslinių tyrimų ir
plėtros finansavimo programos nuostatas. Komisijos pasiūlytos
konkrečios programos padės įgyvendinti bendrąjį
planą, kurį 2005 m. balandžio mėn. pasiūlė
Komisija. Planą, vadinamą Septintąja pagrindų programa,
sudaro 4 pagrindiniai elementai: bendradarbiavimas, idėjos,
žmonės ir pajėgumai. Prieš Tarybai priimant sprendimą,
šios programos bus aptartos su Europos Parlamentu. </i></b></p>
<p><i>„Europos moksliniams tyrimams nuo 2007 m. reikia solidžių
pagrindų“ –</i> teigė Janez Potočnik, Europos
Komisijos narys, atsakingas už mokslą ir tyrimus<i>. „Savo
pasiūlymu siekiame sukurti tai, ko reikės Europos ateičiai. Dabar
svarbu rasti pakankamai lėšų, kurios leistų įgyvendinti
šio projekto tikslus – padidinti Europos konkurencingumą ir
pagerinti jos piliečių gyvenimo kokybę. Kai tik bus baigtas
teisės aktų leidybos procesas, Komisija imsis visų priemonių
siekdama užtikrinti, kad mes būtume pasiruošę
įgyvendinti programas.“</i></p>
<p>Pagrindinės keturios šiandien pasiūlytos konkrečios
programos yra šios:</p>
<p><b><u>Bendradarbiavimas</u></b>: bendradarbiavimo programa siekiama tapti
lyderiais pagrindinėse mokslo ir technologijų srityse skatinant
universitetų, pramonės šakų, mokslinių tyrimų
centrų ir viešųjų institucijų bendradarbiavimą
visoje Europos Sąjungoje ir kitose pasaulio valstybėse.
Pasiūlytos devynios
temos<sup><b><a name="fnB1" href="#fn1">[1]</a></b></sup> atitinka pagrindines
žinių ir technologijų pažangos sritis, kuriose būtina
skatinti aukštos kokybės mokslinius tyrimus siekiant spręsti
Europos socialinius, ekonominius, aplinkos apsaugos ir pramonės
uždavinius.</p>
<p><b><u>Idėjos</u></b>: remiantis idėjų programa bus sukurta
Europos mokslinių tyrimų taryba, visoje Europoje veikiantis
mechanizmas, remiantis iš tikrųjų kūrybingus mokslininkus,
inžinierius ir specialistus. Jų smalsumas ir žinių
troškulys galėtų paskatinti nenuspėjamus ir
įspūdingus atradimus, kurie gali pakeisti žmonijos
mąstymą ir atverti naujas technologijų progreso perspektyvas bei
spręsti ilgalaikes socialines ir aplinkosaugos problemas. </p>
<p><b><u>Žmonės</u></b>: žmonių programa siekia tiek
kokybės, tiek kiekybės atžvilgiu sustiprinti visos Europos mokslo
ir tyrimų srities žmogiškuosius išteklius. Ši programa
skatins žmones pradėti ir tęsti mokslinę veiklą, ragins
mokslininkus likti Europoje ir kvies geriausius protus į Europą. </p>
<p><b><u>Pajėgumai</u></b>: specifinė pajėgumų programa yra
skirta tobulinti visos Europos mokslinių tyrimų ir inovacijų
pajėgumus. Šią programą sudarys šie elementai: nauja
mokslinių tyrimų infrastruktūra, parama mažoms ir
vidutinėms įmonėms, „žinių regionų“
plėtra, mokslinių tyrimų potencialo realizavimas suartėjimo
ir atokiausiuose regionuose bei mokslo pozicijų stiprinimas
visuomenėje.</p>
<p>Be to, Komisija priėmė programą, kuria nustatoma jos vidaus
mokslinių tyrimų bazės GD <b><u>Jungtinio tyrimų
centro</u></b> ateities kryptis. Ši programa pagerins JTC galimybes teikti
tinkamą mokslinę ir techninę paramą Komisijos tarnyboms ir
valstybėms narėms, kad jos tinkamai reaguotų į naujus
krizių, avarijų bei svarbių politinių pokyčių
keliamus iššūkius.</p>
<p>Vėliau šiais metais Europos Komisija pateiks pasiūlymą
dėl dalyvavimo įvairiose konkrečiose programose taisyklių.
Šie pasiūlymai bus svarbūs turint omenyje Komisijos pastangas
supaprastinti procedūras, kad šios programos taptų
prieinamesnės ir paprastesnės jų dalyviams. Šios dienos
pasiūlymas jau yra šioks toks žingsnis ta kryptimi dėl savo
paprastos, aiškios struktūros ir sumažinto finansavimo
priemonių rūšių skaičiaus.<br>Nuoroda į
Mokslinių tyrimų GD
tinklalapį:<br><a name="_Hlt114913432"></a><a name="_Hlt114913433"></a><a
href="http://ec.europa.eu/research/">http://ec.europa.eu/research/</a><br><a
href="http://ec.europa.eu/research/future/index_en.cfm">http://ec.europa.eu/research/future/index_en.cfm</a></p>
<p>Nuoroda į GD Jungtinio tyrimų centro tinklalapį:</p>
<p><a name="_Hlt114913528"></a><a name="_Hlt114913529"></a><a
href="http://www.jrc.ec.europa.eu">http://www.jrc.ec.europa.eu</a></p>
<p>+ <a
href="/rapid/pressReleasesAction.do?reference=MEMO/05/335&format=HTML&aged=0&language=EN&guiLanguage=fr">MEMO/05/335</a>
– <a
href="/rapid/pressReleasesAction.do?reference=MEMO/05/336&format=HTML&aged=0&language=EN&guiLanguage=fr">MEMO/05/336</a></p>
<hr><p><sup><b><a name="fn1" href="#fnB1">[1]</a></b></sup> Sveikata; Maistas,
žemės ūkis ir biotechnologijos; Informacijos ir ryšių
technologijos; Nanomokslai, nanotechnologijos, medžiagų ir naujos
gamybos technologijos; Energetika; Aplinka (įskaitant klimato kaitą);
Transportas (įskaitant aeronautiką), socialiniai ir ekonomikos mokslai
bei humanitariniai mokslai; Saugumas ir erdvė.</p>


