					<p align="right"><b>IP/05/1679</b></p>
<p align="right">V Bruseli 21. decembra 2005</p>
<h1>
<a name="Heading4"></a><b>Ekologické potraviny: </b><b>nové
nariadenie zlepší zrozumiteľnosť pre spotrebiteľov a
poľnohospodárov</b></h1>
<p><b><i>Európska komisia dnes prijala návrh nového nariadenia
o ekologickej výrobe, ktorého cieľom je zlepšiť
zrozumiteľnosť pre spotrebiteľov, ako aj
poľnohospodárov. Nové pravidlá sa zjednodušia
a umožnia získať väčšiu flexibilitu pri
zohľadňovaní regionálnych rozdielov v podnebí a
podmienkach. Výrobcovia ekologických potravín budú mať
možnosť vybrať si, či používať alebo
nepoužívať ekologické logo EÚ. Ak sa rozhodnú pre
nepoužívanie tohto loga, musia byť ich výrobky
označené ako ekologický výrobok EÚ. Minimálne 95 %
z konečného výrobku musí mať ekologický charakter,
aby tak mohol byť označený. Výrobky s obsahom GMO nie
je možné označovať ako ekologické, iba ak obsahujú
menej ako 0,9 % GMO v rámci náhodnej kontaminácie. Dovoz
ekologických výrobkov je povolený, iba ak je v súlade
s normami EÚ alebo sa uskutočňuje z krajiny pôvodu
v rámci rovnakých záruk. </i></b></p>
<p>Podľa slov Mariann Fischer Boel, komisárky pre
poľnohospodárstvo a rozvoj vidieka: „Pre spotrebiteľov
bude odteraz oveľa jednoduchšie rozpoznať ekologické
výrobky a pochopiť ich výhody z hľadiska ochrany
životného prostredia a zvierat. Súčasné pravidlá
sa nahradia jednoduchšími a transparentnejšími
pravidlami. Určujú sa v nich ciele a zásady ekologickej
výroby, objasnia pravidlá označovania a regulujú dovoz a tak
zabezpečia, aby spotrebitelia vedeli, čo nakupujú
a poľnohospodári poznali presné pravidlá, podľa
ktorých sa majú riadiť." </p>
<p>Nové nariadenie reaguje na závery Rady z októbra 2004 o
Európskom akčnom pláne pre ekologické potraviny a
poľnohospodárstvo (EAP) z júna 2004, v ktorom sa stanovuje
celková strategická vízia týkajúca sa prispievania
ekologického poľnohospodárstva k spoločnej
poľnohospodárskej politike. Pre dovozný režim sa nové
pravidlá uplatňujú od 1. januára 2007. Navrhuje sa, aby sa
nové nariadenie uplatňovalo od 1. januára 2009. </p>
<p>V novom nariadení sa: </p>
<ul>
<li>určia ciele a zásady ekologickej výroby
s prihliadnutím na miestne podmienky a stupne vývoja,</li>
<li>zabezpečí, že ciele a zásady sa uplatňujú
rovnako na všetkých stupňoch <b>ekologickej
živočíšnej výroby, akvakultúry, rastlinnej
výroby a výroby krmív,</b> ako aj výroby
<b>ekologických potravín</b>,</li>
<li>objasnia pravidlá pre <b>GMO</b>, najmä, že sa pre GMO
uplatňujú všeobecné prahy, že výrobky GMO nie je
možné označovať ako ekologické, ako aj, že je
možné uplatňovať osobitné prahy pre semená,</li>
<li>povinne stanoví buď <b>logo EÚ</b> alebo, v prípade
jeho absencie, štylizované označenie „<b>EKOLOGICKÝ
VÝROBOK EÚ</b>“, ktorým sa ukladajú obmedzenia
označovania a reklamy s cieľom propagovania „spoločnej
koncepcie“ ekologickej výroby,</li>
<li>posilňuje prístup založený na hodnotení rizika
a zlepšujú kontroly tým, že sa <b>kontrolný
systém </b>dostane na rovnakú úroveň ako je úradný
kontrolný systém EÚ pre potraviny a krmivá, ktorý
sa uplatňuje na všetky potraviny a krmivá,</li>
<li>zlepší <b>voľný pohyb</b> ekologických tovarov tak,
že sa zabezpečí, aby pravidlá EÚ zaručovali
najvyššie normy, upevnili nestrannosť kontrolného
systému, vzájomného uznávania noriem a znížili
pôsobenie kontrolných orgánov pri schvaľovaní menej
prísnych pravidiel,</li>
<li>rozpracujú pravidlá stáleho dovozu založené na
priamom prístupe pre plne vyhovujúce výrobky alebo
založené na ich
