					
<P><B>IP/00/1369</B>
<P>Bruxelles, 29 novembre 2000
<H3>
<P><B>Il CSD adotta un parere sulla giustificazione scientifica delle misure nazionali anti-BSE</B></H3>
<P><I><B>Il Comitato scientifico direttivo (CSD), l'organo che consiglia la Commissione europea nelle materie relative alla BSE, ha adottato oggi un parere sulle giustificazioni scientifiche presentate dall'Italia, dalla Spagna, dall'Austria e dalla Francia a sostegno delle rispettive misure nazionali volte a ridurre il rischio di BSE. Il Comitato, riunito in sessione straordinaria, ha esaminato la documentazione presentata su richiesta della Commissione in seguito alle conclusioni del Consiglio Agricoltura del 20/21 novembre. Gli esperti avevano gi</B></I><I><B>à previsto il recente incremento dell'incidenza di BSE in Francia e Irlanda nell'analisi del rischio geografico presentata nel luglio di quest'anno, e questa previsione </B></I><I><B>è stata confermata dall'intensificazione degli esami e dalla migliore sorveglianza. Secondo il CSD, i divieti d'importazione non sono giustificati dalle prove che i paesi interessati hanno presentato finora. Un'applicazione efficace del divieto relativo ai mangimi a base di farine di carne e ossa per i bovini, delle corrette procedure di trattamento dei rifiuti animali e delle norme sull'eliminazione del materiale specifico a rischio nei paesi importatori ed esportatori escluderebbe probabilmente la necessit</B></I><I><B>à di restrizioni al commercio. In attesa per</B></I><I><B>ò di raggiungere quest'obiettivo, alcune restrizioni commerciali di carattere temporaneo potrebbero essere giustificate. Tali restrizioni dovrebbero basarsi su valutazioni dell'attuazione delle misure di gestione del rischio di BSE e del rischio di BSE stesso negli Stati membri interessati. Il CSD raccomanda un divieto temporaneo della somministrazione di farine di carne e ossa a tutti gli animali d'allevamento e domestici qualora sia riscontrato un rischio significativo di contaminazione incrociata del mangime per bovini a causa di farine potenzialmente infette. Esso inoltre raccomanda che gli Stati membri procedano a una valutazione a livello nazionale di questo rischio. Le nuove misure francesi di riduzione del rischio, ossia l'eliminazione delle vertebre, degli intestini e delle interiora bovine, sono considerate giustificate nel quadro della situazione francese.</B></I>
<P>Il Comitato ha adottato il parere nel lasso di tempo severamente ristretto previsto dall'accordo fra la Commissione e gli Stati membri adottato all'ultimo Consiglio Agricoltura. L'Austria, l'Italia e la Spagna hanno avuto 24 ore per presentare le proprie giustificazioni scientifiche a sostegno delle misure restrittive imposte alle importazioni dalla Francia e, nel caso della Spagna, anche dall'Irlanda. La Francia ha presentato le motivazioni scientifiche per le proprie misure nazionali di riduzione del rischio di BSE, attuali e previste.
<P>Il CSD ritiene che un aumento dei casi di BSE in Francia e Irlanda non sia latore di elementi scientifici nuovi a favore dei divieti d'importazione: un aumento nell'incidenza della malattia era già stato previsto nell'analisi del rischio geografico di BSE del luglio di quest'anno, e i nuovi casi scoperti, dovuti a un'intensificazione dei test e a una maggiore sensibilità al problema, si limitano a confermare le previsioni già formulate.
<P>Non è dunque provato un rilevante pericolo esterno in più rappresentato dalle importazioni da Francia e Irlanda. Anche le affermazioni per cui il bestiame vivo proveniente da questi paesi potrebbe aumentare il rischio geografico di BSE nel paese importatore non risultano allo stato concretamente giustificate. Restrizioni temporanee del commercio possono essere giustificate nella misura in cui risultino da differenze nazionali nell'effettivo controllo e applicazione del divieto di somministrare mangimi contenenti parti di ruminanti ad altri ruminanti, delle corrette procedure di trattamento dei rifiuti animali e delle norme sull'eliminazione del materiale specifico a rischio, nonché qualora risultino da differenti livelli di rischio di BSE fra il paese che importa e quello che esporta. Vanno esaminate anche le opzioni alternative alle restrizioni delle importazioni. Inoltre, le restrizioni relative a sperma, embrioni e ovuli sono prive di un fondamento scientifico.
<P>Il Comitato riconosce che la contaminazione incrociata del mangime per bovini col mangime destinato ad altri animali e contenente farine di carne e ossa potenzialmente infettate dall'agente BSE rappresenta un problema serio per la salute degli animali e dei consumatori. Gli Stati membri pertanto dovrebbero procedere a una valutazione del rischio di contaminazione incrociata a livello nazionale. Qualora si rilevi un simile rischio, il CSD raccomanda un divieto temporaneo delle farine di carne e ossa nel mangime di tutti gli animali d'allevamento e domestici, poiché tale misura costituisce il metodo più efficace di lotta alla diffusione della BSE.
<P>A parere degli scienziati, la rimozione della colonna vertebrale dei bovini dalla catena di produzione degli alimenti e dei mangimi e dalla produzione di gelatina e sego in scatola riduce il rischio di BSE per la Francia e gli altri paesi. Il CSD infine raccomanda che gli intestini e le interiora dei bovini siano rimossi interamente dalla catena di produzione degli alimenti e dei mangimi ogniqualvolta si presenti un caso non trascurabile di rischio da BSE.
<P>Il testo completo del parere si trova all'indirizzo:
<P><A HREF="http://ec.europa.eu/food/fs/sc/ssc/outcome_en.html">http://ec.europa.eu/food/fs/sc/ssc/outcome_en.html</A>
<P>Allegato: Relazione
<P>Contesto:
<P><B>Estratto della valutazione del rischio geografico di BSE del CSD</B>
<P><B>(luglio 2000)</B></P><P><TABLE BORDER WIDTH=80%><TR><TD>
<P><B>Stati membri</B></TD><TD><B>LIVELLO</B></TD><TD><B>Tendenza*</B>
<P><B> in aumento</B>
<P><B> in calo</B>
<P><B> costante</B></TD></TR><TR><TD><B>AT</B></TD><TD><B>II </B></TD><TD></TD></TR><TR><TD><B>BE</B></TD><TD><B>III</B></TD><TD></TD></TR><TR><TD><B>DE</B></TD><TD><B>III</B></TD><TD></TD></TR><TR><TD><B>DK</B></TD><TD><B>III</B></TD><TD></TD></TR><TR><TD><B>FIN</B></TD><TD><B>II </B></TD><TD></TD></TR><TR><TD><B>FR</B></TD><TD><B>III</B></TD><TD></TD></TR><TR><TD><B>IRE</B></TD><TD><B>III</B></TD><TD></TD></TR><TR><TD><B>IT</B></TD><TD><B>III</B></TD><TD></TD></TR><TR><TD><B>LUX</B></TD><TD><B>III</B></TD><TD></TD></TR><TR><TD><B>NL</B></TD><TD><B>III</B></TD><TD></TD></TR><TR><TD><B>PT</B></TD><TD><B>IV</B></TD><TD></TD></TR><TR><TD><B>SP</B></TD><TD><B>III</B></TD><TD></TD></TR><TR><TD><B>SW</B></TD><TD><B>II</B></TD><TD></TD></TR><TR><TD><B>UK</B></TD><TD><B>IV</B></TD><TD></TD></TR><B></TABLE></B></B></P><P><TABLE BORDER WIDTH=80%></TABLE></B><B>Tendenza: Il rischio geografico di BSE comincer</B><B>à a scendere o a scendere pi</B><B>ù rapidamente in tutti gli Stati membri in seguito alla corretta attuazione delle decisioni sul trattamento dei rifiuti di origine animale (99/534/CE, prevista per l'1/07/2000) e sul materiale specifico a rischio (2000/418/CE, prevista per l'1/10/2000).</B>
<P>Allegato 
<P>RELAZIONE
<P>Il CSD è stato invitato a esprimere un parere sui seguenti punti:
<UL><P><B>1.</B><B> La validit</B><B>à del fondamento scientifico delle restrizioni commerciali intracomunitarie adottate da Austria, Italia e Spagna</B>
</UL><P><I>a.</I><I> Animali vivi</I>
<P>Secondo il CSD, il recente incremento dell'incidenza della BSE in Francia e in Irlanda è da attribuirsi a tre fattori:
<UL><P>* un incremento reale dell'incidenza, come già previsto dal Comitato nel suo parere sul rischio geografico di BSE;
<P>* i test recentemente introdotti stanno rilevando casi che precedentemente sarebbero passati inosservati;
<P>* il miglioramento della sorveglianza passiva dovuto all'accresciuta sensibilità per il problema.
</UL><P>Il CSD sottolinea che le attuali dimensioni dell'incidenza non rendono necessaria alcuna modifica del livello di rischio geografico di BSE per la Francia e l'Irlanda (III), come già dichiarato nel parere relativo del luglio 2000. Tuttavia, questa posizione sarà riesaminata regolarmente, alla luce dei risultati dell'accresciuta sorveglianza.
<P>Un'attuazione efficace delle raccomandazioni più volte formulate dal CSD sul divieto assoluto delle farine di carne e ossa di ruminanti nei mangimi per i bovini, sul corretto trattamento dei rifiuti di origine animale e sull'eliminazione del materiale specifico a rischio finirà col creare condizioni ottimali di stabilità e di rischio di diffusione ridotto al minimo. Tutte queste misure devono essere in applicazione simultaneamente, e un attento controllo risulta essenziale.
<P>Nelle suddette condizioni ideali consistenti in un livello ottimale di stabilità nei vari paesi, probabilmente non si renderebbero necessarie misure supplementari per quanto riguarda il commercio internazionale. Tuttavia, fino a che sussisteranno livelli di stabilità differenti tra i diversi paesi, alcune restrizioni al commercio potrebbero rivelarsi temporaneamente giustificate. La decisione di introdurre tali provvedimenti a carattere temporaneo dovrebbe non soltanto essere basata sul rischio immediato e di lungo periodo per i consumatori e i bovini, ma anche prevedere una valutazione del grado di attuazione delle diverse misure di limitazione del rischio di BSE raccomandate dal CSD, in modo da determinare la stabilità e il livello di rischio dei paesi singolarmente considerati.
<P>Allo stato attuale, il CSD non considera le giustificazioni finora fornite dai 3 Stati membri come sufficientemente concrete per sostenere le restrizioni al commercio: in ogni caso non è provato un rilevante pericolo esterno in più (cfr. sopra). La decisione di introdurre simili restrizioni dovrebbe inserirsi nel contesto dei sistemi nazionali di gestione complessiva del rischio di BSE, sia nel paese che importa sia in quello che esporta (condizione questa ancora non soddisfatta). Sono inoltre state trascurate le possibili opzioni alternative indicate nel parere del CSD.
<P><I>b.</I><I> Embrioni, ovuli e sperma</I>
<P>Il CSD ribadisce il proprio avviso sull'assenza di una giustificazione scientifica tale da far ritenere che le importazioni di sperma, embrioni e ovuli bovini comportino un rischio, purché le raccomandazioni formulate dal Comitato nel parere del marzo 1999 siano rispettate.
<P><B>2. La validit</B><B>à scientifica dei provvedimenti previsti dalla Francia:</B>
<P><I>a.</I><I> Eliminazione della colonna vertebrale dei bovini</I>
<P>Il CSD ritiene che in Francia si possa ottenere una certa riduzione del rischio grazie alla rimozione delle vertebre bovine dalla carne con l'osso e dalla funzione di materia prima per prodotti derivati quali sego e gelatina. Il CSD incoraggia gli altri paesi che presentano un rischio da BSE non trascurabile a considerare l'adozione di analoghi provvedimenti.
<P><I>b.</I><I> Eliminazione completa degli intestini e delle interiora bovine</I>
<P>Il CSD raccomanda di considerare l'intero intestino come materiale specifico a rischio, a prescindere dall'età dell'animale, in tutti i casi in cui l'esposizione dello stesso all'agente della BSE non possa ritenersi trascurabile.
<P><B>3.</B><B> Le possibili motivazioni scientifiche di un divieto generale dei mangimi</B>
<P>Il CSD ritiene che, in linea di principio, le misure raccomandate nei suoi diversi pareri permetteranno di ottenere mangimi per i bovini che presenteranno rischi trascurabili. Tuttavia, il Comitato è consapevole del fatto che, nella pratica, la contaminazione incrociata dei mangimi per bovini privi di farine di carne e ossa con altri mangimi contenenti tali farine costituisce un serio problema potenzialmente in grado di prolungare un'epidemia di BSE con gli annessi rischi per i consumatori. Il Comitato pertanto raccomanda agli Stati membri di effettuare una valutazione del rischio che avvenga una contaminazione incrociata alle proprie condizioni nazionali e locali. Qualora sia individuato un rischio non trascurabile, si raccomanda l'applicazione di un divieto temporaneo totale di somministrare i mangimi a rischio a tutti gli animali d'allevamento, dai bovini ai suini, al pollame, ai pesci d'allevamento, fino agli animali domestici, come propongono diversi Stati membri: sarebbe questo l'approccio più efficace nella prevenzione dell'epidemia.
