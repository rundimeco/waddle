					<p align="right"><b>IP/04/758</b></p>
<p align="right">Bruksela, 16 czerwca 2004</p>
<h1>
<a name="Heading4"></a><b>Komisja czyni znaczące postępy w
aktualizacji i upraszczaniu prawa UE</b></h1>
<p><b><i>W dniu dzisiejszym Komisja przyjęła
Komunikat</i></b><sup><i><a name="fnB1" href="#fn1">[1]</a></i></sup><b><i>
dotyczący wprowadzenia w życie swej inicjatywy  z lutego 2003 r.
odnośnie &#8222;Aktualizacji i Upraszczania Wspólnotowego
Acquis”</i></b><sup><i><a name="fnB2" href="#fn2">[2]</a></i></sup><b><i>
której celem jest uproszczenie istoty wspólnotowego ustawodawstwa
wtórnego i zmniejszenie objętości acquis Wspólnoty.
Ogólnie rzecz biorąc, postęp prac Komisji ujętych w ambitnym
harmonogramie jest zadowalający. Do końca marca 2004 Komisja
przyjęła 30 inicjatyw ze wskazaniami do uproszczeń i cały
czas trwa identyfikacja nowych kandydatów do uproszczenia. 20 propozycji
uproszczeń legislacyjnych czeka na rozstrzygnięcie przez Parlament i
Radę. Sprawnie przebiega kodyfikacja na poziomie technicznym, podczas gdy
prawie 900 aktów prawnych jest w tej chwili badanych pod kątem oceny
właściwego podejścia do ich wycofania z acquis. Konsolidacja
całego acquis UE została zakończona zgodnie z planem do lata 2003
r.</i></b></p>
<p>Tym samym Komisja realizuje priorytety ustalone na czas holenderskiego
przewodnictwa Unii Europejskiej oraz priorytetów wyznaczonych przez cztery
państwa przewodniczące Radzie w roku 2004 i 2005 (Irlandia, Holandia,
Luksemburg i Zjednoczone Królestwo) we Wspólnej Inicjatywie Reformy
Przepisów ze stycznia 2004 oraz kierunków wyznaczonych przez
Wiosenną Radę Europejską. Inicjatywa ta stanowi
część Planu Działań Komisji na rzecz Ulepszenia
Przepisów<sup><b><i><a name="fnB3" href="#fn3">[3]</a></i></b></sup>
Czerwiec 2002, mającego na celu stworzenie jasnego, efektywnego, aktualnego
i przyjaznego dla użytkownika systemu wspólnotowego ustawodawstwa
wtórnego, tym samym też przyczyniając się do
konkurencyjności zgodnie ze strategią lizbońską. </p>
<p><b>Upraszczanie substancji ustawodawstwa Wspólnoty</b></p>
<p>Uproszczenie ma na celu modyfikację istniejącego ustawodawstwa, aby
usunąć obciążenia związane z wprowadzeniem w
życie, zgodności i kontroli. Trwający program Komisji
dotyczący uproszczenia obejmuje przygotowanie inicjatyw uproszczeń dla
ponad 60 aktów prawnych. 25 z tych inicjatyw już przyjętych przez
Komisję przyczynia się bezpośrednio do zmniejszenia
obciążeń administracyjnych osób prywatnych. Poza tym od
lutego 2003 Komisja przesłała 21 sektorów polityki w celu
identyfikacji dalszych obszarów nadających się do uproszczenia.
</p>
<p>Komisja z zadowoleniem przyjmuje fakt, iż do końca roku 2004 Rada
ustanowi swoje priorytety odnośnie aktualizacji i uproszczenia
ustawodawstwa Wspólnoty, które Komisja weźmie pod uwagę w
swoim programie bieżącym. Komisja wyraża nadzieję, że
pełna realizacja Porozumienia Międzyinstytucjonalnego o Lepszym
Stanowieniu Prawa może zapewnić wczesne ich przyjęcie.</p>
<p><b>Ograniczenie objętości acquis Wspólnoty</b></p>
<p>W roku 2001 Komisja założyła sobie cel zredukowania
objętości acquis o 25% (co odpowiada około 22.500 stronom
Dziennika Urzędowego)<sup><b><a name="fnB4" href="#fn4">[4]</a></b></sup>.
Uruchomiła szeroki program kodyfikacji istniejącego ustawodawstwa,
który, jeśli zostanie ukończony do końca roku 2005,
może zredukować acquis o szacunkową liczbę 30.000 - 35.000
stron<sup><b><a name="fnB5" href="#fn5">[5]</a></b></sup>.</p>
<p>Przygotowanie kodyfikowanych tekstów wzrosło ogromnie w ciągu
ostatnich sześciu miesięcy. Niemniej jednak, formalne przyjęcie i
publikacja kodyfikowanych aktów jest opóźnione z uwagi na
przedakcesyjne moratorium i potrzebę przetłumaczenia acquis na nowe
języki (co ma miejsce w odpowiednich Państwach Członkowskich).
Zamierzony cel 25% redukcji jest w związku z tym nierealny do
osiągnięcia przed końcem roku 2004, ale powinien zostać
zrealizowany w rozsądnym czasie po tym terminie.</p>
<p>Od podjęcia inicjatywy z lutego 2003 usuwanie przestarzałego
ustawodawstwa zaczyna nabierać rozpędu. Komisja rozważa, w jaki
sposób najlepiej można wycofać około 900 aktów prawnych
z acquis. Jedna trzecia tych wycofań zostanie zrealizowana w ciągu
tygodni. </p>
<p>Do wyników prac konsolidacyjnych opinia publiczna ma swobodny
dostęp poprzez EUR-Lex. Mimo że nie jest ona prawnie
wiążąca, niemniej jednak konsolidacja oferuje obywatelom i
podmiotom ogromnie uproszczony dostęp do acquis Wspólnoty.</p>
<hr><p><sup><b><a name="fn1" href="#fnB1">[1]</a></b></sup> COM(2004)432</p>
<p><sup><b><a name="fn2" href="#fnB2">[2]</a></b></sup> COM(2004)71</p>
<p><sup><b><a name="fn3" href="#fnB3">[3]</a></b></sup> COM(2004)278</p>
<p><sup><b><a name="fn4" href="#fnB4">[4]</a></b></sup> COM(2004)726</p>
<p><sup><b><a name="fn5" href="#fnB5">[5]</a></b></sup> COM(2004)645</p>


