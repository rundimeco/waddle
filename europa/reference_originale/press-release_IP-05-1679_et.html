					<p align="right"><b>IP/05/1679</b></p>
<p align="right">Brüssel, 21. detsember 2005</p>
<h1>
<a name="Heading4"></a><b>Mahepõllumajanduslik toit: uus
määrus toob selgust tarbijate ja talupidajate
hulgas</b></h1>
<p><b><i>Euroopa Komisjon võttis täna vastu uue määruse
ettepaneku mahepõllumajanduslike toodete kohta, et parandada selgust
tarbijate ja talupidajate hulgas. Uued eeskirjad on lihtsamad ning
võimaldavad paindlikumalt arvestada piirkonna ilmastiku ja muude
tingimustega. Mahepõllumajanduslikud tootjad võivad valida, kas nad
soovivad mahepõllumajanduslikel toodetel kasutada ELi logo. Kui nad
otsustavad seda mitte kasutada, peavad nende tooted olema tähistatud
märgisega EL-mahepõllumajanduslik. Vähemalt 95%
lõpptoodangust peab olema mahepõllumajanduslik, et saaks seda
vastavalt märgistada. Geneetiliselt muundatud organisme (GMOsid)
sisaldavaid tooteid ei tohi märgistada kui mahepõllumajanduslikke,
välja arvatud need tooted, mis sisaldavad juhusliku saastumise tõttu
GMOsid kuni 0,9%. Mahepõllumajanduslikke tooteid tohib importida, kui need
on vastavuses ELi standarditega või on päritolumaa andnud neile
samaväärse tagatise.</i></b></p>
<p>Mariann Fischer Boel, ELi põllumajanduse ja maaelu arengu volinik, on
öelnud: „Nüüd on tarbijatel palju lihtsam ära tunda
mahepõllumajanduslikke tooteid ning mõista kasu, mida saavad keskkond-
ja loomakaitse. Praegused eeskirjad asendatakse lihtsamate ja
läbipaistvamatega. Nendega määratletakse
mahepõllumajandusliku tootmise eesmärgid ja põhimõtted,
selgitatakse märgistuseeskirju ja reguleeritakse importi, et tagada
tarbijate teadlikkus sellest, mida nad ostavad ning et talupidajad teaksid
täpselt, milliseid eeskirju järgida.“ </p>
<p>Uus määrus vastab 2004. aasta oktoobri ülemkogu
järeldustele 2004. aasta juunis koostatud mahetoidu ja
mahepõllumajanduse Euroopa tegevuskava kohta, milles on sätestatud
üldine strateegia seoses mahepõllumajanduslike tootjate panusega
ühisesse põllumajanduspoliitikasse. Impordikorra uusi eeskirju
kohaldatakse alates 1. jaanuarist 2007. On tehtud ettepanek kohaldada uut
määrust 1. jaanuarist 2009. </p>
<p>Uue määrusega: </p>
<ul>
<li>määratletakse mahepõllumajandusliku tootmise eesmärgid
ja põhimõtted, arvestades kohalike tingimuste ja arenguga;</li>
<li>tagatakse, et eesmärgid ja põhimõtted on sarnased kõigil
<b>mahepõllumajandusliku loomakasvatuse, vesiviljeluse, taime- ja
söödatootmise</b> etappidel, samuti <b>mahepõllumajandusliku
toidu</b> tootmisel;</li>
<li>selgitatakse <b>GMOsid</b> sisaldavate toodete eeskirju, eelkõige seda,
et kehtivad üldised GMO piirmäärad, et GMOsid sisaldavaid tooteid
ei tohi märgistada mahepõllumajanduslike toodetena ning et on
võimalik kindlaks määrata eri piirmäärad
seemnetele;</li>
<li>muudetakse kohustuslikuks kas <b>ELi logo</b> või selle puudumisel
stiliseeritud tähise <b>„EL- mahepõllumajanduslik“</b>
kasutamine, seades piirangud märgistamisele ja reklaamile, et toetada
ühiseid mahepõllumajanduse põhimõtteid;</li>
<li>parandatakse riskijuhtimist ja tugevdatakse kontrolli tänu
<b>kontrollisüsteemi</b> kohandamisele ametliku Euroopa Liidu toidu ja
sööda kontrollisüsteemiga, mida kohaldatakse kogu toidu ja
sööda suhtes;</li>
<li>parandatakse mahepõllumajanduslike kaupade <b>vaba liikumist</b>,
kindlustades et ELi eeskirjadega tagatakse kõrgeimad standardid,
tugevdatakse kontrollisüsteemi sõltumatust, vastastikust standardite
tunnustamist ning vähendatakse kontrolliasutuste võimalust kinnitada
leebemaid nõudeid;</li>
<li>töötatakse välja püsivad impordieeskirjad, millega
lubatakse otsene turulepääs toodetele, mis täielikult vastavad
ELi eeskirjadele või millele on antud samaväärne

