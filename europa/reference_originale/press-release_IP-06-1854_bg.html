					<p align="right"><b>IP/06/1854</b></p>
<p align="right">Брюксел, 20
декември 2006</p>
<h1>
<a name="Heading4"></a><b>Комисията
е готова да
приветства с
„Добре дошли“
три нови
официални
езика от
1 януари
2007 г.</b></h1>
<h2>
<a name="Heading7"></a><b><i>След
по-малко от
две седмици, с
присъединяването
на България и
Румъния към
ЕС и след като
ирландският
език стане
официален за
Общността,
Европейският
съюз ще
ползва 23
официални
езика.</i></b><b><i> За да
посрещне
това ново
предизвикателство,
Европейската
комисия прие
днес
стратегия,
чрез която да
ръководи
извършваните
от нея
писмени
преводи от
2007 г. нататък.
Тази
стратегия
цели
по-доброто
определяне
на нуждите и
предлагането
на
преводачески
услуги и
отстоява
ценностите
на езиковото
разнообразие
като основен
елемент при
разработването
на
политиките и
бъдещите
планове на
Комисията. В
България и
Румъния,
предварителната
подготовка
по
набирането
на писмени и
устни
преводачи за
европейските
институции е
напреднала
значително.</i></b></h2>
<p>В коментар
по повод
предстоящото
разширяване,
комисарят Ян
&#1060;игел,
отговарящ за
образованието,
културата и
многоезичието,
заяви:
<i>„Езиковото
разнообразие
е наше общо
богатство и
неговото
насърчаване
е ключов
приоритет за
Европейската
комисия.
Петдесетата
годишнина от
подписването
на Договора
от Рим
догодина, е
още един
празник на
многоезичието,
тъй като то е
сред
основните
принципи на
Съюза от
самото му
създаване.“</i>
Той добави
също така:
<i>„Тъй като
скоро ЕС ще
приеме 3 нови
официални
езика, бих
желал да
приветствам
и бъдещия ми
колега
Леонард
Орбан, който</i>
<i>от първи
януари ще
стане
комисар по
въпросите на
многоезичието.“</i></p>
<p>За да бъдат
готови за
разширяването
<b>Генерална</b>
<b>дирекция
„Писмени
преводи“ (ГДПП)</b>,
осигуряваща
писмените
преводачески
услуги, и
<b>Генерална
дирекция
„Устни преводи“(ГДУП)</b>,
която
подсигурява
устния
превод при
срещи и
организирането
на
конференции,
са
предприели
различни
подготвителни
мерки.</p>
<p><b><u>Писмени
преводи</u></b></p>
<p>Що се отнася
до писмените
преводи, една
от тези мерки
е
своевременното
<b>набиране на
персонал </b>с
цел работата
с новите
езици да бъде
пълноценна
още от деня на
присъединяването.
Първите
български и
румънски
преводачи в
ГДПП бяха
назначени
като
извънщатни
служители
още през
януари 2006 г., за
да подготвят
необходимата
инфраструктура
и пособия за
превод.
Съобразно
хода на
процедурите
за набиране
на временен
персонал, се
очаква да се
назначат
около <b>40
български и 40
румънски
преводача</b> в
Брюксел и
Люксембург,
както и в
Местните
служби на
ГДПП в София и
Будапеща. </p>
<p>Съобразно
новата
стратегия,
извършването
на
вътрешните
преводи ще
бъде
подпомогнато
от външни
изпълнители.
ГДПП ще има на
разположение
приблизително
<b>50 български
и 50 румънски
агенции и
преводачи на
свободна
практика</b>,
готови да
поемат при
нужда част от
работния
поток.</p>
<p>Преводите
на ирландски
език ще
започнат с
работен екип
от <b>пет
преводача</b>.
Въпреки това
за срок от пет
години, чрез
<b>дерогация</b>,
предложена
от
ирландските
власти през
2005 г., на
ирландски ще
бъдат
превеждани
единствено
<b>приетите
регламенти
от
Европейския
парламент и
Съвета,
съгласно
процедурата
за съвместно
вземане на
решения и
подържаната
с гражданите
кореспонденция.</b>
</p>
<p>Колкото до
<b>малтийския
език,</b>
тригодишната
дерогация
относно
превода на
текстове към
малтийски
изтича на 1
май 2007 г. От
този ден,
преводът към
малтийски ще
бъде
извършван
съобразно
принципите
на приетата
днес
стратегия,
валидна за
всички езици
на ЕС, които
не са предмет
на
дерогация.</p>
<p>При
планирането
на
подготвителната
работа,
свързана с
предстоящото
разширяване,
бе взет
предвид и
опита,
придобит с
разширяването
през 2004 г..
<b>Приетата
днес от
Европейската
комисия нова
стратегия</b>,
бе
разработена
и въз основа
на
заключенията,
направени
при
изпълнението
на плана за
действие,
който бе
приет от
Комисията
през 2004 г. и
утвърден
през 2005 г.  По
това време, бе
необходимо
да се овладее
постоянно
нарастващото
потребление
на
преводачески
услуги, по
начин, който
да гарантира
езиковото
разнообразие
в рамките на
писмената
кореспонденция
на Комисията.
Въведените
тогава мерки,
като
<b>разграничаването
по
приоритетност
на основни и
второстепенни
документи</b> и
<b>ограничения
в дължината
на
документите</b>
– са част от
ключовите
елементи и на
новата
стратегия.
Все пак, има и
нововъведения,
които са
съобразени с
нуждите на
многоезичието
в бъдеще.
Именно
нововъведения
като
<b>включването
на езиковите
въпроси при
разработването
на политики</b>
в Комисията,
<b>преводът на
интернет
страници</b>,
<b>намирането
на
равновесие
между
вътрешните и
външните
изпълнители</b>,
наред с
<b>тясното
междуинституционално
сътрудничество</b>
<b>в ЕС</b>, правят
новата
стратегия
устойчива и
способна да
се адаптира
към
променливите
нужди,
икономически
целесъобразна
и готова да
приеме нови
официални
езици, като
гарантира
оптимални
стандарти за
качество.</p>
<p>За 2007 г.,
предполагаемите
<b>разходи за
писмени
преводи</b> <b>в
Комисията
</b>възлизат на
приблизително
<b>302 милиона
евро</b>. Това
струва на
всеки един
гражданин по
около 0.63 EUR на
година.
Благодарение
на новата
стратегия за
преводи,
въвеждането
на три нови
официални
езика, няма да
увеличи
обществените
разходи. През
2006 г.
очакваната
обща
стойност на
разходите за
писмен
превод във
всички
институции
на ЕС се
оценява на 800
милиона
евро.</p>
<p><b><u>Устни
преводи</u></b></p>
<p>Подготовката
по отношение
на <b>устните
преводи </b>е
напреднала
съществено
благодарение
на помощта,
която
Комисията
оказва вече
над десет
години чрез
обучения в
България и
Румъния. ГД
„Устни
преводи“
разполага за
момента с <b>3
български и с
3 румънски
устни
преводача</b>,
назначени
като
временен
персонал от
началото на
2006 г. Други <b>6
устни
преводача за
всеки език</b>
имат
временни
договори с
Европейския
парламент.
Преди края на
2006 г. ще
приключат и
първите
официални
конкурси за
устни
преводачи на
споменатите
езици.</p>
<p>Към момента
на
присъединяването,
<b>службите за
устни
преводи на ЕС
ще имат на
разположение
повече
акредитирани
устни
преводачи на
свободна
практика: 39
българи и 42
румънци</b>,
едно добро
постижение в
сравнение с
броя на
преводачите
при
разширяването
от 2004 г.е.</p>
<p><b>ГД „Устни
преводи“ ще
бъде в
състояние да
извършва
устни
преводи от
ирландски </b>в
съответствие
със
заплануваните<b>
</b>ограничени
нужди в
институциите,
когато
нужните
устни
преводачи
бъдат на
разположение,
вероятно
през лятото
на 2007 г. <b>
</b>Понастоящем,
на практика
няма на
разположение
устни
преводачи,
които да
могат да
работят от
ирландски
език.
Службите за
устен превод
на Комисията,
в тясно
сътрудничество
със
съответните
служби в
Европейския
парламент,
предприеха
поредица
мерки с цел да
се
подпомогне
обучението
на ирландски
устни
преводачи за
институциите.
Трима устни
преводача от
постоянния
персонал и 1
акредитиран
устен
преводач на
свободна
практика
<b>понастоящем
се подготвят
да прибавят
ирландския</b>
към своята
комбинация
от езици. </p>
<p><b>Общата
стойност на
осъществените
устни
преводи в
институциите
на ЕС за 2005 г.
възлиза на
приблизително
190 милиона
евро</b> или
иначе казано
<b>по 0.42 EUR на
гражданин за
година</b>. 
Разходите на
глава от
населението
не се очаква
да нараснат с
присъединяването
на България и
Румъния и
добавянето
на
ирландския
език.</p>
<p><b>Общата
стойност на
разходите за
писмен и
устен превод
във всички
институции
на ЕС</b> е
по-малко от 1%
от общия
бюджет на
Общността.</p>
<p><a name="_Hlt153690073"></a><a name="_Hlt153690074"></a><a name="_Hlt153107577"></a><a name="_Hlt153107578"></a>За
повече
информация:</p>
<p><a name="_Hlt153107581"></a>ГД
„Писмени
преводи“: <a
href="http://ec.europa.eu/dgs/translation/">http://ec.europa.eu/dgs/translation/</a></p>
<p>ГД „Устни
преводи“: <a
href="http://ec.europa.eu/scic/index.htm">http://ec.europa.eu/scic/index.htm</a></p>

