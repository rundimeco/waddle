					
<P><B>ip/00/1350</B>
<P>Brussel, 23 november  2000
<H3>
<P><B>Goedkeuring Commissie voor participatie Scottish & Newcastle in Portugese brouwer Centralcer </B></H3>
<P><I><B>De Europese Commissie heeft haar goedkeuring verleend voor een operatie waarbij het Britse Scottish & Newcastle (S&N) een belang van 49% verwerft in Centralcontrol, dat 100% in handen heeft van Centralcer, de op </B></I><I><B>é</B></I><I><B>én na grootste brouwer in Portugal. De Commissie kwam tot de bevinding dat de operatie niet zou leiden tot een fundamentele verandering van de situatie in de Portugese brouwerijsector, aangezien S&N slechts marginaal aanwezig is op de lokale groothandelsmarkt.</B></I>
<P>Met deze operatie verwerft Scottish & Newcastle gezamenlijke zeggenschap over Centralcer. De resterende 51% zal in handen zijn van VTR SGPS SA, een holdingmaatschappij voor de belangen van Banco Espírito Santo, Parfil, Fundação Bissaya Barreto, Olinveste en STDP.
<P>Het S&N-concern is actief als brouwerij en in de groothandels- en detailhandelsverkoop van bier in het Verenigd Koninkrijk, Ierland, Frankrijk en België. Biermerken van Scottish & Newcastle zijn onder meer: Courage, John Smiths, McEwan's, Newcastle Brown, Kronenbourg 1664, Kanterbrau, Maes en Cristal.
<P>Centralcer is de nummer twee op de Portugese biermarkt, met een marktaandeel van rond 38% op het detailhandelsniveau. Haar belangrijkste merk is Sagres met een aandeel van zo'n 34%. Andere merken zijn onder meer Topazio, Cergal en Golden.
<P>Voor de brouwerij- en detailhandelsactiviteiten is er geen overlapping in de activiteiten van de partijen. Enkel voor de groothandelsactiviteiten in Portugal zal er volgens de partijen sprake zijn van een overlapping.
<P>De Portugese biermarkt wordt gekenmerkt door een sterke concentratie, met twee grote marktpartijen: Unicer met een marktaandeel van 60% en Centralcer. In juli 2000 hebben de Portugese mededingingsautoriteiten een beschikking gegeven waarbij zowel Unicer als Centralcer veroordeeld werden wegens hun concurrentieverstorende gedragingen op het gebied van exclusieveafnameovereenkomsten met groothandelaars, met name misbruik van economische afhankelijkheid en afspraken over detailhandelsprijzen.
<P>Uit het onderzoek van de Commissie naar deze concentratie is gebleken dat de overlapping van de groothandelsactiviteiten van Centracel en S&N minimaal is. S&N en haar dochteronderneming Danone leveren momenteel slechts aan 12 groothandelsklanten in Portugal voor de distributie van Kronenbourg-bieren, hetgeen minder dan 0,5% van de Portugese biermarkt vertegenwoordigt.
<P>De Commissie was bijgevolg van oordeel dat de operatie de huidige marktsituatie niet diepgaand wijzigt en - wat belangrijker is - evenmin voor Unicer en Centralcer een nieuwe stimulus worden om hun gedragingen onderling af te stemmen. 
<P>In één jaar tijd is dit de vierde concentratie in de biersector die wordt onderzocht in het licht van de Concentratieverordening. De andere concentraties waren: Scottish & Newcastle/Danone (Frankrijk), Interbrew/Bass (Verenigd Koninkrijk) en Heineken/Cruzcampo (Spanje).
