					
<P><B>IP/00/1346</B>
<P>Bryssel 22.11.2000
<H3>
<P><B>Toimielinuudistus: suuntaviivat komission toiminnalle laajentumisen j</B><B>älkeen</B></H3>
<P><I><B>Euroopan komission toimintakyky laajentumisen j</B></I><I><B>älkeen on yksi t</B></I><I><B>ärkeist</B></I><I><B>ä aiheista toimielinten uudistamista k</B></I><I><B>äsittelev</B></I><I><B>äss</B></I><I><B>ä hallitustenv</B></I><I><B>älisess</B></I><I><B>ä konferenssissa. Komissio julkistaa t</B></I><I><B>än</B></I><I><B>ä</B></I><I><B>än puheenjohtaja Prodin ja toimielinuudistuksesta vastaavan komissaarin Michel Barnier'n aloitteesta laaditun tiedonannon komission j</B></I><I><B>äsenten kollegion organisoimisesta ja sis</B></I><I><B>äisest</B></I><I><B>ä toiminnasta.  Tammikuun 26. p</B></I><I><B>äiv</B></I><I><B>än</B></I><I><B>ä 2000 annetun lausunnon mukaisesti komissio ehdottaa, ett</B></I><I><B>ä puheenjohtajan valtuuksia komission poliittisena johtajana ja sen toiminnan organisoijana laajennetaan perustamissopimuksessa.  Tiedonannossa esitet</B></I><I><B>ä</B></I><I><B>än my</B></I><I><B>ös suuntaviivoja kollegion sis</B></I><I><B>äisen toiminnan muuttamiseksi. </B></I>
<P><B>Miksi komissaarien kollegion toimintaa on muutettava?</B>
<P>Kollegion rakennetta ja sen toiminnan organisoimista koskevia kysymyksiä on käsiteltävä erillään sisäisestä hallinnonuudistuksesta, joka käynnistyi heti nykyisen komission tultua virkaan ja joka tähtää <B>hallinnon</B> nykyaikaistamiseen ja sen <B>toimivuuden</B> parantamiseen.
<P>Hallitustenvälisessä konferenssissa komissiota on usein pyydetty selittämään <B>kollegion toimintaa </B>ja esittelemään 26.1.2001 annetussa lausunnossa ehdotettuja toimenpiteitä, joiden tavoitteena on lisätä komission päätöksentekokykyä ja säilyttää sen päätöksenteon kolleginen luonne. Toistaiseksi on kuitenkin vielä ratkaisematta, tuleeko komissiossa tulevaisuudessa olemaan yksi jäsen kustakin jäsenvaltiosta vai otetaanko kiertojärjestelmä käyttöön välittömästi tai keskipitkällä aikavälillä.
<P>Komission tehtävät ovat muuttuneet monin tavoin yhteisön perustamisen ajoista.  Aluksi komissio keskittyi soveltamaan yhteisön lainsäädäntöä ja suunnittelemaan sen politiikkoja. Nykyään se hallinnoi lisäksi yhteisön politiikkoja ja ohjelmia sekä toteuttaa talousarvion. Euroopan unionin tehtävätkin ovat muuttuneet. Komission on hoidettava hallintotehtävänsä nykyisten tieto- ja viestintävälineiden mahdollistamalla tehokkuudella.
<P>On tehtävä organisaatiomuutoksia, jotta komission toimintakyky säilyisi uudessa toimintaympäristössä. Samalla on kuitenkin kaikissa tapauksissa <B>turvattava kolleginen p</B><B>ä</B><B>ät</B><B>öksenteko</B>.  Tämä periaate tarkoittaa sitä, että jokainen komission jäsen osallistuu päätöksentekoon tasaveroisesti riippumatta siitä, minkä jäsenvaltion kansalainen hän on, ja että päätökset sitovat kaikkia komission jäseniä kollektiivisesti.
<P><B>Muutosehdotuksia perustamissopimukseen</B>
<P>Komissio toistaa tiedonannossaan ehdotukset, jotka se esitti 26.1.2000 antamassaan lausunnossa uudistuksista, joita tarvitaan unionin ja sen toimielinten valmistelemiseksi laajentumiseen.<sup><a name="file.tmp_Ref_1"><a href="#file.tmp_Foot_1">(1)</a></a></sup> Se esittää hallitustenväliselle konferenssille mm. seuraavat konkreettiset ehdotukset:
<UL><P>Vahvistetaan huomattavasti komission puheenjohtajan valtuuksia salkkujen jakamisessa.
<P>Annetaan puheenjohtajalle valtuus nimittää komission jäsenten keskuudesta <B>varapuheenjohtajia</B>, joiden tehtävänä on koordinoida ja johtaa komission toimintaa tietyillä aloilla. Nykyisen perustamissopimuksen mukaan varapuheenjohtajia voi olla enintään kaksi ja heidät nimittää kollegio.
<P>Vahvistetaan perustamissopimuksessa nykykäytäntö, jonka mukaan komission jäsenten on sitouduttava <B>eroamaan</B>, jos puheenjohtaja sitä pyytää.  Puheenjohtaja voisi näin ollen pyytää komission jäsentä eroamaan, jos tämän toiminta on ristiriidassa puheenjohtajan määrittelemien poliittisten suuntaviivojen kanssa.
<P>Määrätään, että <B>puheenjohtajan </B><B>ä</B><B>äni ratkaisee</B> äänten mennessä tasan komissaarien kokouksissa.
<P>Annetaan komissiolle mahdollisuus valtuuttaa yksi tai useampi jäsen tekemään päätöksiä erikseen määritellyillä aloilla. Tämä komission työjärjestykseen sisältyvä mahdollisuus pitäisi mainita erikseen perustamissopimuksessa.
</UL><P><B>Suuntaviivoja komission sis</B><B>äisist</B><B>ä ty</B><B>öskentelytavoista</B>
<P>Komissio esittää lopuksi joitakin ajatuksia jäsentensä työskentelymenetelmien muuttamisesta.  Muutosehdotukset eivät edellytä perussopimusten muuttamista vaan komissio voi tehdä niistä itse päätöksen. 
<P>Lisätietoja hallitustenvälisestä konferenssista: <A HREF="/igc2000">http://europa.eu/igc2000</A><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>KOM (2000) 34 - Toimielinten muuttaminen laajentumisen onnistumiseksi (26. tammikuuta 2000).</B></SUP>
