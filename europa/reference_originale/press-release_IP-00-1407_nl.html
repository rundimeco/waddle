					
<P><B>IP/00/1407</B>
<P>Brussel, 5 december 2000 
<H3>
<P><B>Goedkeuring Commissie voor overname Holland Chemical International door Stinnes</B></H3>
<P><I><B>De Europese Commissie heeft de Duitse distributeur van chemicali</B></I><I><B>ën Stinnes AG (een dochteronderneming van E.ON AG) toestemming gegeven voor de overname van de Nederlandse onderneming Holland Chemical International (HCI). Beide ondernemingen zijn actief in de distributie van chemicali</B></I><I><B>ën, maar er zijn geen noemenswaardige overlappingen van hun activiteiten in de verschillende lidstaten. De operatie doet dan ook geen mededingingsbezwaren rijzen.</B></I>
<P>Door deze operatie komt weliswaar de grootste distributeur van chemicaliën tot stand - met marktaandelen van rond 10% -, maar er zijn bijna geen overlappingen op nationale markten in Europa. HCI is de belangrijkste distributeur van chemicaliën in Scandinavië, nadat het er eerder dit jaar Superfos AS had overgenomen. Maar elders in Europa is de onderneming nauwelijks aanwezig. Stinnes ontbreekt dan weer op de Scandinavische markt, maar is via haar dochteronderneming Brenntag AG aanwezig in de rest van de EU.
<P>Bovendien bestaan er een aantal sterke concurrenten in deze sector, zoals Vopak, Biesterfeld, Metallgesellschaft, Ellis & Everard en Internatio-Müller. Daarom heeft de Commissie besloten deze operatie verenigbaar te verklaren met de gemeenschappelijke markt.
