					
<P><B>IP/00/1022</B>
<P>Bruxelles, den 20. september 2000 
<H3>
<P><B>Kommissionen klarl</B><B>ægger sin politik for forsyningspligttjenester</B></H3>
<P><I><B>I en meddelelse, der blev vedtaget i dag, uddyber Kommissionen sin </B></I><I><B>politik for forsyningspligtydelser</B></I><I><B>. Kommissionen har s</B></I><I><B>åledes efterkommet Det Europ</B></I><I><B>æiske R</B></I><I><B>åds anmodning i Lissabon og senere igen i Feira om at ajourf</B></I><I><B>øre den f</B></I><I><B>ørste meddelelse fra 1996. Den hurtige udvikling p</B></I><I><B>å markederne og i teknologierne g</B></I><I><B>ør nemlig borgerne usikre med hensyn til disse ydelser i fremtiden og skaber hos</B></I><B> </B><I><B>virksomhederne et behov for at f</B></I><I><B>å uddybet, hvordan traktatens bestemmelser skal anvendes p</B></I><I><B>å disse ydelser, is</B></I><I><B>ær bestemmelserne om det indre marked og konkurrence.</B></I>
<P>Den første meddelelse, der blev vedtaget i 1996 (jf. IP/96/824) var et vigtigt led i Kommissionens erkendelse af, at europæiske forsyningspligtydelser indtager en vigtig plads i den europæiske samfundsmodel. Kommissionen plæderede for at indsætte en henvisning til dette område i traktaten. Det skete med Amsterdam-traktaten. Forsyningspligtydelserne er nu udtrykkeligt anerkendt i EF-traktaten (artikel 16) blandt "EU's fælles værdinormer", og dette gælder også den "rolle, som de spiller med henblik på at fremme social og territorial samhørighed".
<P>Den nye meddelelse understreger først og fremmest, at det i første instans er medlemsstaternes offentlige myndigheder, der har ansvaret for at definere og organisere forsyningspligtydelserne. Dette skal ske i fuld åbenhed. Formålet med meddelelsen er at tjene borgerne bedst og give dem adgang til kvalitetstjenester til laveste pris. Dette mål forfølges også af fællesskabspolitikken til styrkelse af det indre marked og af konkurrencepolitikken. Disse politikker skal derfor ikke sættes op mod en politik for forsyningspligtydelser. Tværtimod, da det drejer sig om instrumenter, der supplerer hinanden og ved deres samspil, skal gavne samfundet som helhed.
<P>Da forholdene i de enkelte lande og berørte sektorer er vidt forskellige, organiseres de pågældende ydelser også på vidt forskellige måder. I visse tilfælde garanterer markedet ikke som sådan den tilstræbte service, f.eks. når det gælder tilstrækkelig territorial dækning. Derfor er det nødvendigt at pålægge visse virksomheder særlige pligtopgaver. De virksomheder, der pålægges disse opgaver, kan få særlige eller eksklusive rettigheder eller anvende finansieringsmekanismer, der er indrettet til at sikre økonomisk ligevægt i udførelsen af disse opgaver.
<P>Meddelelsen klarlægger kriterierne for traktatbestemmelsernes anvendelse, hovedsagelig med sigte på disse virksomheder og de offentlige myndigheder, de henhører under. Den klarlægger først og fremmest anvendelsesområdet, og dette dækker udelukkende aktiviteter af økonomisk art, der er genstand for handel mellem medlemsstaterne. En lang række aktiviteter af udelukkende lokal eller social art er således ikke omfattet af disse regler.
<P>Kommissionen understreger ligeledes, at traktaten sikrer, at de virksomheder, der står for forvaltningen af forsyningspligtydelser, sørger for, at de bliver udført. Traktaten er neutral med hensyn til, om disse virksomheder er offentligt eller privat ejede. Den overlader til medlemsstaterne at definere, hvad de betragter som forsyningspligtydelser. Men den kræver, at proportionalitetskriteriet opfyldes, hvilket her betyder, at eventuelle stramninger af reglerne om det indre marked og konkurrencereglerne ikke må gå ud over, hvad der er nødvendigt for udførelsen af forsyningspligtopgaverne.
<P>Fællesskabet fører en fremadrettet politik for forsyningspligtydelser. Liberaliseringen af nogle store sektorer sker gradvis og bygger på evalueringer af virkningerne og en meget bred høring af alle involverede aktører. Der er her især tale om sektorer, der i kraft af deres netværksstruktur naturligt har en europæisk dimension (telekommunikation, postvæsen, energi og transport). Selv om hver sektor har sit særpræg, vil det i de enkelte tilfælde forholde sig sådan, at den åbne adgang til markedet kombineret med forsyningspligten vil kunne sikre og forbedre de ydelser, der tilbydes forbrugerne. 
<P>Fællesskabets fremadrettede politik kommer ikke kun til udtryk i styrkelsen af det indre marked. Der anvendes andre midler, bl.a. gennem forbrugerbeskyttelsespolitikken og WTO, hvor der gøres en kraftig indsats for at bevare forsyningspligtydelserne i Europa.
