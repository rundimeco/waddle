					
<P><B>IP/00/1143</B>
<P>Bryssel den 11 oktober 2000
<H3>
<P><B>L</B><B>ångsiktigt stabila pensioner: Kommissionen l</B><B>ägger fram en plan f</B><B>ör modernisering av pensionssystemen i Europa</B></H3>
<P><I><B>P</B></I><I><B>å f</B></I><I><B>örslag fr</B></I><I><B>ån Anna Diamantopoulou, kommissionsledamot f</B></I><I><B>ör syssels</B></I><I><B>ättning och socialpolitik, har kommissionen idag fattat beslut om ramar f</B></I><I><B>ör ett samarbete i syfte att </B></I><I><B>åstadkomma l</B></I><I><B>ångsiktigt stabila pensionssystem i Europa inf</B></I><I><B>ör den gemensamma utmaning som den allt </B></I><I><B>äldre befolkningen inneb</B></I><I><B>är. Kommissionen anser att de viktiga pensionsreformerna m</B></I><I><B>åste g</B></I><I><B>å hand i hand med en robust ekonomisk politik och en aktiv syssels</B></I><I><B>ättningsstrategi. Om man inte angriper fr</B></I><I><B>ågan ur alla dessa synvinklar kommer pensionernas l</B></I><I><B>ångsiktiga stabilitet och den europeiska sociala modellen i sig att hotas. Om m</B></I><I><B>ålen med full syssels</B></I><I><B>ättning och integrering som fastst</B></I><I><B>älldes i Lissabon uppn</B></I><I><B>ås kommer pensionsreformen att kunna genomf</B></I><I><B>öras och bli r</B></I><I><B>ättvis.</B></I>
<P>Anna Diamantopoulou sade följande: "Andelen pensionärer i förhållande till personer i arbetsför ålder kommer att fördubblas mellan 2000 och 2040. Det framstår som klart att detta kommer att leda till ett ytterligare tryck på de offentliga finanserna. Den utmaning de politiska beslutsfattarna måste ta itu med är att se till att den framtida finansieringen av pensionerna inte leder till obalanserade budgetar samt att pensionärerna tillförsäkras ett rimligt skydd."
<P>"När det gäller arbetsmarknadspolitiska reformer finns ingen anledning till självbelåtenhet. Att undanröja hindren för äldre människors och kvinnors deltagande på arbetsmarknaden kommer att vara av central betydelse för att man i full utsträckning skall kunna utnyttja alla de mänskliga och ekonomiska resurser som finns i samhället. Det är också viktigt med en rörligare arbetskraft inom EU för att se till att kompetensen finns där den behövs. En gemensamt överenskommen invandringspolitik kommer i sinom tid att vara betydelsefull."
<P>"Reformerna kan inte ske över en natt. Pensionerna måste vara stabila både ur ekonomisk och social synvinkel. Vi måste föra ett brett samråd i dessa frågor. Genom den sociala dialogen kommer ramarna för den politiska diskussionen om dessa reformer att fastställas. Problemen är så allvarliga att de berör alla femton medlemsstater och så viktiga att alla EU-medborgare måste få yttra sig."
<P>Analysen av pensionssystemen bör successivt inbegripa kandidatländerna eftersom samma frågor är aktuella för dem som för de nuvarande medlemsstaterna, särskilt kopplingen mellan de sociala trygghetssystemen, den ekonomiska utvecklingen och sysselsättningen.
<P>Pensionssystemen tillhör medlemsstaternas befogenheter, men i artikel 2 i EG-fördraget föreskrivs också att gemenskapen bl.a. skall ha till uppgift att främja en hög nivå när det gäller social trygghet. Europeiska rådet beslutade dessutom vid sitt möte i Lissabon den 2324 mars 2000 att "ge högnivågruppen för socialt skydd i uppdrag att med beaktande av det arbete som utförts av Kommittén för ekonomisk politik (...) som en första prioritet, på grundval av ett meddelande från kommissionen, förbereda en studie av den framtida utvecklingen av det sociala skyddet ur ett långtidsperspektiv och därvid ägna särskild uppmärksamhet åt pensionssystemens hållbarhet med olika tidsramar fram till 2020 och längre, om så behövs". I slutsatserna från Lissabonmötet där det talas om behovet av att modernisera den sociala tryggheten sägs att "samarbete är ett effektivare sätt att angripa dessa problem".
