					<p align="right"><b>IP/04/1067</b></p>
<p align="right">Bruselj, 6 septembra 2004</p>
<h1>
<a name="Heading4"></a><b>Komisija je </b><b>vzpostavila novi portal,
ki državljanom razširjene EU zagotavlja dostop do boljših
informacij o njihovih pravicah</b></h1>
<p><b><i>Evropska komisija je vzpostavila nov portal »Dialog z
državljani« - <a
href="/citizensrights/">http://europa.eu/citizensrights/</a>
-, ki državljanom v vseh 20 uradnih jezikih ponuja jasne informacije o tem,
kako lahko uveljavljajo svoje pravice na notranjem trgu EU. Na spletnih straneh
portala so na voljo vodiči skozi deset področij zakonodaje EU in
več kot 1.300 večjezičnih prospektov s praktičnimi nasveti,
pripravljenih za tiskanje. V primeru, da uporabnik ne najde želenih
informacij ali želi zastaviti vprašanje v zvezi s kakršnim koli
vidikom politike EU, lahko telefonira ali pošlje elektronsko sporočilo
drugim službam za svetovanje in pomoč uporabnikom, ki so dostopne prek
spletnih strani portala in ponujajo pomoč v katerem koli od 20 uradnih
jezikov. </i></b></p>
<p>Komisar za notranji trg Frits Bolkestein je o vzpostavitvi portala povedal
naslednje: »To novo spletno mesto uporablja sodobno tehnologijo, da lahko
ljudem ponudi natančne informacije, ki bodo izboljšale njihova
življenja tako, da bodo lažje uveljavljali pravice na notranjem trgu
EU - ni dobro »bombardirati« državljane s prospekti, ki jih ne
želijo. Če uporabnik na spletnih straneh ne najde pomoči, ki jo
je iskal, se lahko obrne na resnično osebo, s katero lahko komunicira v
svojem jeziku. Vse to je še en dokaz, da je Komisija pripravljena pomagati
vsem, ki želijo izkoristiti priložnosti, ki jim jih ponuja EU.« 
</p>
<p>Nove spletne strani zagotavljajo dostop do vrste navodil, ki osvetljujejo
pravice in priložnosti za državljane po vsej EU. Med obravnavanimi
temami so življenje, delo, študij in potovanja po drugih državah
članicah EU; nakup blaga in storitev po vsej EU; enake možnosti;
varstvo podatkov; kakor tudi reševanje sporov, ki izhajajo iz opravljanja
čezmejnih finančnih storitev. V vseh 20 jezikih je na voljo tudi
povzetek o prehodni ureditvi prostega prehajanja delavcev v nove države
članice in iz njih, ki mu bodo kmalu sledile dodatne informacije.</p>
<p>Posamezniki, ki želijo podrobnejše informacije, lahko najdejo na
spletnih straneh za vsako od 15 »starih« držav članic
približno 1.300 »nacionalnih prospektov«, napisanih v
angleščini, francoščini, nemščini in jeziku
zadevne države članice. Uporabniki najprej izberejo področje, ki
jih zanima, kot je na primer zaposlovanje, varstvo potrošnikov ali
študij v drugi državi članici EU, nato ožji predmet
interesa, kot je denimo »kako najti delo«, »odpiranje
bančnega računa« ali »visokošolsko
izobraževanje«, na koncu pa še državo, za katero se
zanimajo. Uporabniki lahko dobijo informacije o zakonodaji na ravni EU in na
ravni zadevne države članice, kakor tudi različne praktične
nasvete.</p>
<p>Portal ponuja tudi celo vrsto koristnih naslovov, telefonskih številk in
povezav do elektronskih virov v državah članicah, tako da lahko
uporabniki na podlagi ponujenih nasvetov takoj ukrepajo. Vsebuje tudi povezave
do drugih svetovalnih in informacijskih služb Komisije, kot so:</p>
<ul>
<li>Europe Direct (<a
href="/rapid/pressReleasesAction.do?reference=IP/03/986&format=HTML&aged=1&language=EN&guiLanguage=en">IP/03/986</a>)
- ki ponuja odgovore na vprašanja o EU, bodisi neposredno na spletnih
straneh ali na brezplačni telefonski številki (00 800 6789 10
11<sup><b><a name="fnB1" href="#fn1">[1]</a></b></sup>), ki jo je mogoče
uporabljati po vsej Evropi;</li>
<li>Kažipot za državljane (<a
href="/rapid/pressReleasesAction.do?reference=IP/02/1110&format=HTML&aged=1&language=EN&guiLanguage=en">IP/02/1110</a>),
ki ponuja brezplačne in posamičnim primerom prilagojene nasvete
pravnih strokovnjakov o praktičnih pravicah in službah, na katere se
lahko posameznik obrne, da zagotovi spoštovanje teh pravic. Uporabniki
dobijo odgovor v svojem jeziku v osmih dneh;</li>
<li>SOLVIT (<a
href="/rapid/pressReleasesAction.do?reference=IP/02/1110&format=HTML&aged=1&language=EN&guiLanguage=en">IP/02/1110</a>),
ki prek mreže centrov, razvejane v vseh državah članicah, pomaga
državljanom in podjetjem pri popravljanju napak, ki jih zagrešijo
nacionalne uprave z nepravilno uporabo predpisov EU. </li></ul><p>Zgoraj opisane
storitve pokrivajo vseh 25 držav članic v vseh 20 uradnih jezikih.
Skupaj s spletnim mestom »Dialog z državljani« so sestavni del
integriranega »piramidnega« sistema, ki hitro usmeri uporabnika, da
svojo poizvedbo pošlje na pravi naslov.</p>
<p>Seveda bomo v prihodnje še naprej delali na izboljšanju novega
portala Dialog z državljani. V sodelovanju z nacionalnimi organi posameznih
držav članic bomo sčasoma pripravili prospekte tudi o desetih
novih državah članicah. </p>
<hr><p><sup><b><a name="fn1" href="#fnB1">[1]</a></b></sup> Nekateri operaterji
mobilne telefonije ne omogočajo dostopa do klicne številke 00800 ali
pa zaračunavajo te klice<br>- v nekaterih primerih vam bodo v telefonskih
govorilnicah ali hotelih te klice zaračunali.</p>


