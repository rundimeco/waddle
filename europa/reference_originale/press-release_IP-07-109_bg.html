					<p align="right"><b>IP/07/109</b></p>
<p align="right">Брюксел, 30
януари 2007 г.</p>
<h1>
<a name="Heading4"></a><b>Комисията
открива
обществен
дебат,
визиращ
ефективното
популяризиране
на идеята за
околна среда
без тютюнев
дим</b></h1>
<h2>
<a name="Heading7"></a><b><i>Днес</i></b><b><i>
Европейската
комисия прие
Зелена книга,
озаглавена
„Към Европа
без тютюнев 
дим:
политически
опции на
равнище ЕС“,
за да даде
тласък за
широки
обществени
консултации,
визиращи
ефективното
популяризиране
на идеята за
околна среда
без тютюнев
дим в
Европейския
съюз. В
приетата
Зелена книга
се изследват
тежките
последици от
пасивното
тютюнопушене
за здравето
на
индивидите и
за
икономиката
на Общността,
както и
налагането
на забрани за
пушене на
обществени
места и
мерките,
взети до този
момент, на
национално
равнище и на
равнище ЕС.
Отразени са
различни
възгледи за
обхвата на
мерките за
ограничаване
на пасивното
тютюнопушене.
Анализирани
са
предимствата
и
недостатъците
на мерки с
различен
обхват,
включително
и пълната
забрана на
тютюнопушенето
на всички
закрити
обществени
места, както и
изключения
от различен
вид (напр. за
ресторанти
или барове).
По мнението
на Комисията
най-голям
принос за
здравето на
населението
на Общността
би дала
политика с
възможно
най-широко
приложение. В
заключение,
Комисията
очаква
предложения
относно
избора на
някой от
следните
политически
варианти за
гарантиране
на околна
среда без
тютюнев дим: 
без промяна
на
статуквото,
доброволни
мерки,
координация
и обмяна на
добри
практики
между
държавите-членки,
препоръка на
Комисията
или на Съвета
или
задължително
законодателство,
наложено от
Европейския
съюз.
Останалите
европейски
институции,
държавите-членки
и
гражданското
общество се
приканват да
предоставят
своите
коментари
във връзка с
приетата
Зелена книга
най-късно до 1
май 2007 година.
След като
бъде
направен
обстоен
преглед на
получените
реакции и
преди да се
предприемат
каквито и да
било нови
стъпки,
Комисията се
ангажира с
изготвянето
на доклад, в
който ще
фигурират
основните
заключения.</i></b></h2>
<p>Маркос
Киприану,
европейският
комисар по
здравеопазването,
коментира:
„Всяка
година
пасивното
тютюнопушене
убива повече
от 79 000 души в
Европейския
съюз. В
страните с
всеобхватна
политика по
отношение на
тютюнопушенето
са налице
резултатите
от
провеждането
й, като
мерките се
ползват с
широка
популярност. 
Според
проучване на
Евробарометър
повече от 80
процента от
гражданите
на Евросъюза
приветстват
забраната за
пушене на
работното
или друго
закрито
обществено
място.
Въпросът е
как можем да
наложим
тенденцията
към среда без
тютюнев дим и
до каква
степен
трябва да се
ангажира
Европейският
съюз.“ </p>
<p>Пасивното
тютюнопушене
си остава
една от
основните
причини за
болести,
които могат
да бъдат
избегнати и
за смъртните
случаи в ЕС.
Системното
излагане на
тютюнев дим
увеличава
риска от рак
на белите
дробове при
непушачите с
20-30 процента, а
от сърдечно
заболяване с
25-30 процента.
Политически
опции:</p>
<p>Петте опции,
предложени
за обсъждане,
са:</p>
<ul>
<li>Без промяна
в статуквото:
съществуващата
в момента
тенденция
към околна
среда без
тютюнев дим в
държавите-членки
вероятно ще
се задържи, но
напредъкът
при тази
опция ще е с
променлив
успех и тя
най-вероятно
е
най-неефективната
политическа
опция.</li>
<li>Доброволни
мерки: ако на
европейско
равнище
саморегулирането
се извършва
по-бързо и
по-гъвкаво,
опитът в
държавите-членки
сочи, че
доброволните
ангажименти
в тази област
не дават
плодове.</li>
<li>Отворен
метод на
координация:
може да се
работи за
сближаване
на
националните
законодателства
в областта на
елиминирането
на тютюневия
дим
посредством
общи насоки,
цели и чрез
обмяната на
добри
практики, но и
тук успехът
би зависел от
външния
натиск. </li>
<li>Препоръка
на Комисията
или на
Съвета:<b>
</b>подобна
препоръка не
би имала
задължителен
характер, но
би поставила
въпроса на
дневен ред.
Нейната
ефективност
ще зависи от
изискванията
за контрол и
някои
държави-членки
биха могли да
заемат
пасивна
позиция. </li>
<li>Задължително
законодателство:<b>
</b>то би могло
да бъде
прокарано по
различни
начини и би
наложило
ясно и
приложимо
равнище на
защита срещу
тютюневия
дим в
околната
среда в ЕС.
Все пак е
трудно да се
предскаже
какъв ще бъде
изходът от
въвеждането
му, а за
налагането
му е
необходим
сравнително
дълъг период
от време.</li></ul><p>Що
се отнася до
приложението,
в Зелената
книга на
Комисията е
изразено
убеждението,
че ясната
политика,
ориентирана
към околна
среда без
тютюнев дим,
би
допринесла
най-много за
здравето на
населението,
а световният
опит
затвърждава
резултатността
и
приложимостта
на това
убеждение.
Според
Комисията
степента на
ангажираност
от страна на
ЕС в
популяризирането
на
законодателство,
ориентирано
срещу
тютюнопушенето,
подлежи на
постоянна
преоценка и е
свързана с
промените в
държавите-членки.</p>
<p><b>Ситуацията
в
държавите-членки</b></p>
<p>Във всяка от
държавите-членки,
под една или
друга форма,
са налице
законови
мерки,
ограничаващи
възможността
за излагане
на тютюнев
дим и
неговото
вредно
влияние
върху
здравето.
Обхватът и
видът на тези
законови
мерки са
различни. </p>
<p><a name="_Hlt157504085"></a><a name="_Hlt157504086"></a>Забраната
за пушене на
работното
място и
всички
закрити
обществени
места,
включително
барове и
ресторанти, е
в сила в
Ирландия и в
Шотландия, а в
останалата
част от
Обединеното
кралство ще
влезе в сила
от
следващото
лято. Швеция,
Италия и
Малта имат
закони за
борба с
тютюневия
дим, които
предвиждат
създаването
на специални
изолирани
стаи с
отделна
система за
вентилация.
Франция е на
път да въведе
подобни
мерки от
следващата
година, а
Естония и
Финландия - от
юни 2007 година.
Белгия, Литва,
Испания,
Кипър,
Словения и
Нидерландия
допускат
изключения
по отношение
на
туристическия
сектор. В
повечето
държави-членки
е строго
забранено
или
ограничено
пушенето на
обществени
места от
първостепенно
значение
като болници,
училища,
правителствени
сгради,
театри, кина и
в средствата
за обществен
транспорт.</p>
<p>На равнище
на ЕС
проблемът за
тютюневия
дим в
околната
среда е
поставян в
необвързващи
препоръки и
резолюции.
Няколко
директиви
относно
здравеопазването
и
сигурността
на работното
място също
засягат
въпроси,
свързани с
излагането
на тютюнев
дим на
работното
място. </p>
<p><b>За повече
информация:</b><br>Пълното
съдържание
на Зелената
книга може да
бъде
намерено в
Интернет на
адрес </p>
<p><a
href="http://ec.europa.eu/health/ph_determinants/life_style/Tobacco/keydo_tobacco_en.htm">http://ec.europa.eu/health/ph_determinants/life_style/Tobacco/keydo_tobacco_en.htm</a><br>Проучването
на
Евробарометър
за
тютюнопушенето
може да бъде
намерено в
Интернет на
адрес<br><a
href="http://ec.europa.eu/health/ph_information/documents/ebs_239_en.pdf">http://ec.europa.eu/health/ph_information/documents/ebs_239_en.pdf</a></p>

