					
<P><B>ip/00/1525</B>
<P>Bryssel den  21 d ecember  2000
<H3>
<P><B>Hur och n</B><B>är m</B><B>åste man agera f</B><B>ör att komma tillr</B><B>ätta med  problem med marknadsdominans? Tillk</B><B>ännagivande fr</B><B>ån kommissionen ang</B><B>ående korrigerande </B><B>åtg</B><B>ärder i samband med f</B><B>öretagskoncentrationer </B></H3>
<P><I><B>Europeiska kommissionen antog idag ett tillk</B></I><I><B>ännagivande om vilka korrigerande </B></I><I><B>åtg</B></I><I><B>ärder som kan till</B></I><I><B>ämpas f</B></I><I><B>ör att komma till r</B></I><I><B>ätta med konkurrensproblem som uppst</B></I><I><B>år till f</B></I><I><B>öljd av fusioner eller f</B></I><I><B>örv</B></I><I><B>ärv. Kommissionens tillk</B></I><I><B>ännagivande </B></I><I><B>är avsett att ge v</B></I><I><B>ägledning </B></I><I><B>åt f</B></I><I><B>öretag och jurister n</B></I><I><B>är det g</B></I><I><B>äller Europeiska unionens politik f</B></I><I><B>ör kontroll av f</B></I><I><B>öretagskoncentrationer. Riktlinjerna och r</B></I><I><B>åden bygger p</B></I><I><B>å tio </B></I><I><B>års till</B></I><I><B>ämpning av EU:s koncentrationsf</B></I><I><B>örordning.</B></I>
<P>Enligt koncentrationsförordningen (förordning 4064/89), som trädde i kraft 1990 och som senare ändrades genom förordning 1310/97, skall kommissionen förebygga att marknadsaktörer uppnår eller förstärker en dominerande ställning i Europa. Kommissionen är alltså skyldig att motsätta sig koncentrationer som står i strid med konsumentens intressen, såvida företagen inte vidtar s.k. korrigerande åtgärder eller gör andra åtaganden för att återställa en effektiv konkurrens.
<P>I kommissionens tillkännagivande redogörs för både de regler och de förfaranden som företag som vill genomföra en koncentration måste rätta sig efter när de utformar korrigerande åtgärder för att få koncentrationen godkänd inom EES (EU:s femton medlemsstater plus Norge, Liechtenstein och Island).
<P>Mario Monti, kommissionsledamot med ansvar för konkurrensfrågor, ser dokumentet som ett viktigt steg mot ökad tydlighet och mer förutsebara beslut i fall som rör koncentrationskontroll:
<P>"Koncentrationskontroll handlar inte om att blockera och underkänna koncentrationer som sådana. Koncentrationsförordningen antogs för att ge europeiska företag möjlighet att vända sig till en enda instans för att snabbt få godkännande för föreslagna fusioner och förvärv, förutsatt att tillräcklig konkurrens bibehålls på marknaden, till förmån för konsumenterna i hela EU. 
<P>Det tillkännagivande som kommissionen lagt fram idag hoppas jag skall ge företagen nödvändig vägledning, förtydliga policyn och öka förutsebarheten i kommissionens beslut i koncentrationsärenden. På så sätt ges företagen bättre möjlighet att i rätt tid förbereda de åtgärder som behövs för att säkra konkurrensen. Om dessa frågor är lösta på tillfredsställande sätt är kommissionen mer än villig att godkänna föreslagna fusioner och förvärv", tillägger Monti.
<P>Just frågan om korrigerande åtgärder som godtas enligt koncentrationsförordningen har blivit en allt viktigare beståndsdel i arbetet med koncentrationskontroller. Förutom att antalet fusioner som godkänns med förbehåll har ökat absolut sett står kommissionen också inför allt fler fall av komplicerade korrigerande åtgärder. 
<P>Kommissionens tillkännagivande om korrigerande åtgärder gäller framför allt följande: 
<UL><P><LI>Huvudprinciper för hur korrigerande åtgärder kan föreslås och genomföras i samband med koncentrationer. 
<P><LI>En översikt över de huvudsakliga typer av korrigerande åtgärder som har godtagits i koncentrationsärenden till dags dato (avyttringsbestämmelser, upphävande av exklusiva avtal, licensgivning i syfte att ge konkurrenter tillgång till infrastruktur och teknik).
<P><LI>De särskilda villkoren för att föreslå korrigerande åtgärder i den första respektive den andra etappen i förfarandet. 
<P><LI>Huvudvillkoren för hur åtaganden om avyttring skall genomföras, bl.a. att en förvaltare skall utses för att övervaka förfarandet, att de tillgångar eller verksamheter som skall avyttras måste bevaras samt att kommissionen skall godkänna den potentiella köparen.
</UL><P>Vidare betonas att kommissionen och de sammangående parterna utifrån sina respektive roller delar ansvaret för att finna lösningar i komplicerade ärenden. Det är således kommissionens ansvar att visa att en företagskoncentration skapar eller förstärker en dominerande ställning, medan det är parternas ansvar att åtgärda eventuella konkurrensproblem och visa att de föreslagna korrigerande åtgärderna räcker till för att komma till rätta med problemen och återställa en effektiv konkurrens.
<P>I kommissionens tillkännagivande bekräftas också den praktiska erfarenheten att åtaganden som rör strukturen, t.ex. avyttring, är att föredra framför åtaganden om ett visst uppträdande, eftersom de senare leder till ett behov av övervakning från kommissionens sida.
<P>Kommissionen betonar också att i de fall där avyttring väljs som korrigerande åtgärd måste den verksamhet som avyttras utgöra en ekonomiskt livskraftig enhet som med en lämplig köpare kan utvecklas till en verklig konkurrent till det sammanslagna företaget. Normalt menas med en ekonomiskt livskraftig enhet en enhet som redan finns inom företaget och som är möjlig att driva på fristående basis. Kommissionen påpekar också att det finns ett flertal EU-direktiv som kan vara tillämpliga i samband med sådan avyttring för att slå vakt om arbetstagarnas rättigheter.
<P>Slutligen understyks också vikten av att företagen inkommer med sina förslag till korrigerande åtgärder inom de tidsgränser som anges i koncentrationsförordningen, eftersom kommissionen själv måste arbeta mot snäva, rättsligt bindande tidsgränser när det gäller koncentrationskontroll. 
<P>Som regel måste kommissionen underkänna föreslagna koncentrationer om inte tidsgränserna efterlevs strikt såväl i den första som andra etappen i förfarandet. Undantag från detta beviljas bara i exceptionella fall och på de villkor som anges i tillkännagivandet. 
<P><B>Statistik r</B><B>örande godk</B><B>ännanden med f</B><B>örbeh</B><B>åll</B>
<P>Under de första tio åren som koncentrationsförordningen tillämpades, räknat fram till september 2000, har kommissionen meddelat förbehåll för att godkänna koncentrationer i 46, efter att den andra etappen slutförts. I 71 fall godkändes föreslagna koncentrationer efter en förlängd första etapp. Detta skall jämföras med 1 412 slutliga beslut totalt. Endast 13 förslag till koncentrationer har underkänts. (För ytterligare statistik, se <A HREF="http://ec.europa.eu/competition/mergers/cases/stats.html">http://ec.europa.eu/competition/mergers/cases/stats.html</A>) 
<P>Kommissionens tillkännagivande kommer så snart som möjligt att göras tillgängligt för allmänheten på kommissionens webbsida för konkurrensfrågor  <A HREF="http://ec.europa.eu/competition">http://ec.europa.eu/competition</A>. De principer som presenteras kommer att tillämpas och vidareutvecklas av kommissionen i det praktiska arbetet med framtida ärenden.
