					
<P><B>IP/00/1140</B>
<P>Brussel, 11 oktober 2000
<H3>
<P><B>15 maanden v</B><B>ó</B><B>ór </B><B>€-dag - Commissie beveelt reeks maatregelen aan om de voorbereiding op de werkelijke invoering van de </B><B>€ te bespoedigen</B></H3>
<P><I><B>De prijzen vaststellen in euro, het gebruik van de euro bij elektronische betalingen stimuleren, de loononderhandelingen in euro voeren, de lonen en pensioenen uitbetalen in euro, openbare en particuliere overeenkomsten op lange termijn in euro vaststellen, de bankrekeningen in euro uitdrukken ... en dit alles v</B></I><I><B>ó</B></I><I><B>ór 1 januari 2002. In een aanbeveling aan de lidstaten, de beroepsorganisaties, de banken en het bedrijfsleven legt de Commissie 20 concrete voorstellen voor om de voorbereiding op het in omloop brengen van eurobiljetten en -muntstukken te bespoedigen. De voorstellen zijn gebaseerd op een onderzoek van de beste praktijken in de eurozone en idee</B></I><I><B>ën die naar voren zijn gebracht door gebruikersgroepen en andere economische subjecten. Commissielid Solbes doet een beroep op alle economische actoren om het </B></I><I><B>€-dagproject met enthousiasme uit te voeren. Vooral de lidstaten zouden het voorbeeld moeten geven door de nog niet opgeloste zaken snel te regelen en de burger en het bedrijfsleven zo spoedig mogelijk voor te lichten, om vertrouwen te scheppen in de overgang naar het chartale geld. Er is niet veel tijd meer.</B></I>
<P>In een mededeling van juli wees de Commissie op de termijnen voor de voorbereiding op de invoering van de bankbiljetten en muntstukken in euro (IP/00/748). In de aanbeveling van vandaag stelt zij allerlei maatregelen voor om verbetering te brengen in de situatie en de verloren tijd in te halen.
<P>De aanbevolen maatregelen vallen uiteen in vijf categorieën:
<UL><P><LI>alle toekomstige gebruikers voorlichten, vooral het MKB en kwetsbare groepen,
<P><LI>de burgers helpen te wennen aan de euro,
<P><LI>de burgers en de economische actoren aanmoedigen ervaring op te doen met de euro,
<P><LI>de stroom van in euro om te zetten transacties verminderen,
<P><LI>de overgang naar de chartale euro vergemakkelijken.
</UL><P>De nieuwe bankbiljetten en muntstukken zullen niet vóór 1 januari 2002 in omloop worden gebracht, maar de Commissie beveelt een groot aantal stappen aan die reeds vóór die datum kunnen worden gezet.
<P><B>V</B><B>ó</B><B>ór 1 januari 2002</B>
<P>De lidstaten moeten zorgen voor een volledige <B>voorlichting</B> van de burgers en de bevolkingsgroepen die moeilijk toegang tot informatie hebben. De voorlichting moet gaan over de omschakelingsmodaliteiten, de precieze lengte van de periode van dubbele omloop, de datum waarop de nationale munt geen wettig betaalmiddel meer is en de toepasselijke wettelijke, fiscale en boekhoudkundige voorschriften. De beroepsorganisaties, de banken en het bedrijfsleven kunnen hun bijdrage leveren door hun leden, hun huidige en potentiële klanten, hun leveranciers enz. informatie te verstrekken.
<P>De banken kunnen een bijzondere nuttige rol spelen. De bankrekeningen zouden al in het derde kwartaal van 2002 in euro moeten worden uitgedrukt met bijkomende vermelding van het bedrag in nationale valuta, tenzij de klant iets anders verlangt. De klanten moeten worden aangemoedigd overtollige kastegoeden bij hun bank te deponeren om de bedragen die fysiek moeten worden uitgewisseld zo klein mogelijk te houden. Tegen die tijd moeten alle elektronische betaalterminals de transacties in euro kunnen afhandelen.
<P>De werkgevers, zowel uit de particuliere als de openbare sector, kunnen eveneens een belangrijke bijdrage leveren aan de voorbereiding van de burger op de komst van de euro. Reeds in 2001 zouden de loonbriefjes moeten worden uitgedrukt in euro, of ten minste zowel in nationale munt als in euro.  De Commissie gaat nog een stap verder en stelt, na overleg met de vakbonden, voor om de loononderhandelingen al in 2001 in euro te voeren. Alle nieuwe arbeidscontracten voor onbepaalde duur zouden moeten worden opgesteld in euro.
<P>De burger moet beginnen wennen aan de euro en het gezinsbudget in euro bijhouden.
<P>De centrale en de lagere overheden moeten zich eveneens voorbereiden op de komst van de euro en al hun overheidsopdrachten en andere overeenkomsten in euro uitdrukken. Aldus zullen zij en hun leveranciers wennen aan het gebruik van de euro voordat de biljetten en munten in omloop worden gebracht.
<P>De detailhandel ten slotte kan een zeer nuttige rol spelen door de klanten vertrouwd te maken met prijzen in euro. Bij verkoop op afstand en in verkooppunten waar vooral giraal (kaart, cheque, overschrijving) wordt betaald (bijvoorbeeld grote supermarkten en andere winkels) moeten de prijzen ten laatste in het derde kwartaal van 2001 in euro worden vastgesteld. De tarieven van nutsbedrijven (water, elektriciteit enz.) moeten eveneens in euro worden uitgedrukt.
<P><B>Tijdens de periode van dubbele omloop</B>
<P>Tijdens de periode van dubbele omloop moeten regelingen worden getroffen opdat de banken de nationale bankbiljetten en muntstukken kosteloos en zonder beperking in euro zouden uitwisselen, met voorafgaande kennisgeving wanneer het gaat om grote bedragen. Personen die geen klant zijn van de bank moeten eveneens kosteloos geld kunnen inwisselen, maar tot een maximum dat door de bank wordt vastgesteld.
<P>De detailhandelaren moeten worden aangemoedigd om vanaf januari 2002 alleen nog wisselgeld in euro terug te geven.
<P>De lidstaten, die krachtens het Verdrag de eerste verantwoordelijkheid voor de invoering van de euro dragen, bereiden al dergelijke maatregelen voor. De aanbeveling van de Commissie is vooral gebaseerd op de beste praktijken. De Commissie heeft echter vastgesteld dat nog meer kan worden gedaan om de burger en het bedrijfsleven vertrouwen en inzicht te geven in het proces dat leidt tot het in omloop brengen van de euro. De voorbereiding van €-dag is een dynamisch proces, en de lidstaten en de economische actoren moeten bereid zijn zich door de ervaring van anderen te laten inspireren en hun strategie desnoods bij te stellen. De Commissie zal zorgvuldig toezien op de tenuitvoerlegging van deze aanbeveling en regelmatig verslag uitbrengen bij de ministers van Economische en Financiële zaken.
<P>Exemplaren van de mededeling van de Commissie en achtergrondmateriaal voor de pers zijn te verkrijgen bij G. Thomas (BREY 6/234 - Tel: 02 29 93442).
<P>Internetadres: <A HREF="http://ec.europa.eu/economy_finance/document/euro/recommendation1000/recommendation1000_en.htm">http://ec.europa.eu/economy_finance/document/euro/recommendation1000/recommendation1000_en.htm</A>
