					<p align="right"><b>IP/07/1404</b></p>
<p align="right">Брюксел,
26.9.2007 г.</p>
<h1>
<a name="Heading4"></a><b>Пазарът
на млечни
продукти: 
Съветът
подкрепя
усъвършенстването
на схемата за
доставяне на
мляко в
училищата и
опростяването
на други
схеми  </b></h1>
<h2>
<a name="Heading7"></a><b><i>Земеделските
министри от
ЕС днес
одобриха
пакет мерки
за
подобряване
на
управлението
на сектора на
млечните
продукти,
включително
значително
усъвършенстване
на схемата за
доставяне на
мляко за
училищата.
Това ще 
установи
еднакъв
размер на
помощите за
всички
категории
мляко,
доставяно в
училищата.
Предишната
схема
предвиждаше
по-високо
равнище на
помощи за
мляко с
по-висока
масленост.
Тази
практика
обаче вече не
е подходяща в
момент,
когато
наднорменото
тегло се
превръща в
съществен
проблем за
общественото
здраве и
нараства
необходимостта
от
ограничаване
консумацията
на мазнини в
млечните
продукти, при
това не само
сред
учениците.
Със
стандартния
размер на
помощите,
който не е
обвързан със
съдържанието
на мазнини, в
бъдеще на
практика ЕС
ще насърчава
у децата
консумацията
на млечни
продукти с
ниско
съдържание
на мазнини. За
други
промени,
приети днес,
предстои
дълъг път към
опростяване
на общата
организация
на пазара на
мляко и
млечни
продукти.
Сред тях е
либерализацията
на пазара за
мляко за
пиене, която
ще позволи
търговията
на дребно с
мляко с
различна
масленост.
Съществуващите
в момента
категории
(пълномаслено,
полуобезмаслено,
обезмаслено)
ще останат в
сила. В бъдеще
обаче ще бъде
възможно на
пазара на
мляко да се
пускат и
млечни
продукти с
друга
масленост,
ако
масленото
съдържание е
ясно указано
на
опаковката.
Останалите
предвиждани
промени са
свързани с
частното
складиране,
намесата във
връзка с
маслото,
разрешителните
за внос и
стандартизацията
на процента
на
протеините в
консервираното
мляко. </i></b></h2>
<p>Мариан
Фишер Боел,
комисар по
земеделието
и развитието
на селските
райони, каза:
„Много се
радвам, че
успяхме да
въведем
еднакъв
размер за
помощите за
програмите
за мляко в
училище и да
повишим
равнището на
помощта. Това
ще ни позволи
да отразим
изменящите
се
потребителски
предпочитания
и ще опрости
управлението
на схемата на
национално
равнище.
Приучването
на децата от
ранна
възраст да
консумират
млечни
продукти,
които са
здравословни
и за
предпочитане
с малко
мазнини, е
важна част от
подпомагането
на
развитието
на
здравословни
навици у тях.
Останалата
част от
пакета мерки
представлява
съществен
принос към
продължаващите
ни усилия да
опростим
процедурите
по Общата
селскостопанска
политика.“ </p>
<p><b>Въвеждане
на еднакъв
размер на
помощите за
предназначеното
за училищата
мляко</b></p>
<p>Тъй като
действащата
в момента
схема е
сложна и
тромава и
вече не
съответства
на
хранителните
навици в
редица
държави-членки,
ще бъде
въведено
еднакъв
размер на
помощта,
който не
зависи от
съдържанието
на мазнини в
млякото,
доставяно за
учениците.
Размерът на
помощта ще
бъде 18,15 €/100 кг за
всички
категории
мляко.
Училищата
могат да
избират
какъв вид
мляко да
осигуряват.</p>
<p><b>Мляко за
пиене </b></p>
<p>Настоящият
регламент
предвижда
възможността
само три
категории
мляко за
пиене да
бъдат
произвеждани
и продавани в
Общността:  </p>
<ul>
<li>обезмаслено
мляко (0, 5 % или
по-малко
мазнини),</li>
<li>полуобезмаслено
мляко (между 1, 5 %
и 1, 8 % мазнини)</li>
<li>пълномаслено
мляко (3, 5 % или
повече
мазнини), </li></ul><p>За
да се
отговори на
променящите
се
хранителни
навици
(тенденция
към
консумиране
на млечни
продукти с
по-малко
мазнини),
както и за да
се насърчи
производството
на
селскостопански
продукти,
търсени на
пазара, в ЕС
ще бъде
разрешено
производството
и маркетинга
на мляко със
съдържание
на мазнини
извън трите
гореспоменати
категории.
Това ще бъде
възможно при
условие, че на
етикета бъде
указана ясна
и разбираема
информация
за
съдържанието
на мазнини.
Трите
досегашни
категории ще
продължат да
съществуват.
</p>
<p><b>Съдържание
на протеини в
мляко на прах
и в
кондензирано
мляко:</b></p>
<p>Млечната
промишленост
на ЕС и
износителите
на мляко на
прах и
кондензирано
мляко
отдавна
искат
промяна на
правилата за
съдържание
на протеини в
подобни
продукти, за
да бъдат те в
съответствие
с
международните
стандарти (Codex),
като се
позволи
стандартизацията
на минимално
съдържание
от 34% в сухо
вещество без
мазнини. В
момента
съдържанието
на естествен
протеин в
млякото на
прах е в
диапазона 31%—37%.
Споразумението
ще позволи на
производителите
от ЕС да бъдат
равнопоставени
със своите
конкуренти
извън Европа,
които
произвеждат
съгласно
тези Codex
стандарти и
които досега
се радваха на
относителни
икономически
предимства
спрямо
производителите
от ЕС.  </p>
<p><b>Премахване
на прага за
намеса във
връзка с
маслото </b></p>
<p>За да се
премахне
административният
товар,
натрупан от
отварянето и
временното
спиране на
намесата във
връзка с
маслото,
която зависи
от пазарната
цена,
отчетена във
всяка
отделна
държава-членка,
интервенционните
агенции ще
могат просто
да купуват
масло при 90% от
интервенционната
цена от 1 март
до 31 август
или докато
бъде
достигнат
общият таван
за Общността. 
</p>
<p><b>Премахване
на
определени
помощи за
частно
складиране</b></p>
<p>Тъй като
помощите за
частно
складиране
на сметана и
обезмаслено
мляко на прах
не бяха на
практика
използвани
от
операторите
като
инструмент
за
подпомагане
на пазара на
млечни
продукти,
двете мерки
могат да
бъдат
смятани за
излезли от
употреба и
трябва да
бъдат
премахнати
от основния
регламент за
млечни
продукти.</p>
<p><b>Дефиниция
на Общността
за
качеството
на маслото</b></p>
<p>С оглед на
някои мерки
за пазара на
Общността,
27-те
национални
класове за
масло ще
бъдат
заменени с
единна
дефиниция за
качество.  </p>
<p><b>Премахване
на
задължителното
използване
на
разрешителни
за внос</b></p>
<p>Задължителното
прилагане на
режима на
разрешителни
за внос вече
не е
необходима,
тъй като в
някои случаи
съществуват
по-подходящи
системи
(например
мониторинговата
система на ГД
„Данъчно
облагане и
митнически
съюз“).  </p>
<p><b>Премахване
на помощта за
въоръжените
сили да
купуват
масло на
намалени
цени </b></p>
<p>Остаряла
схема, която
ще бъде
премахната.
<br>За повече
информация:</p>
<p><a name="_Hlt158798874"></a><a name="_Hlt158798875"></a><a name="_Hlt158798876"></a><a name="_Hlt178391716"></a><a name="_Hlt178391717"></a><a name="_Hlt159219830"></a><a name="_Hlt159219831"></a><a
href="http://ec.europa.eu/agriculture/markets/milk/index_en.htm">http://ec.europa.eu/agriculture/markets/milk/index_en.htm</a>
<br>Виж още
блога на
комисаря
Фишер Боел:</p>
<p><a
href="http://blogs.ec.europa.eu/blog_fischerboel/page/fischerboel">http://blogs.ec.europa.eu/blog_fischerboel/page/fischerboel</a></p>

