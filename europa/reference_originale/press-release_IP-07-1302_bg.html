					<p align="right"><b>IP/07/1302</b></p>
<p align="right">Брюксел, 12
Септември 2007
г.</p>
<h1>
<a name="Heading4"></a><b>Да
реформираме
бюджета, да
променим
Европа</b><b>
Начало на
консултацията
относно
Преглед на
бюджета за 2008/2009
г.</b></h1>
<h2>
<a name="Heading7"></a><b><i>Какви
следва да
бъдат
структурата
и
направлението
на бъдещите
приоритети
за разходи на
ЕС, за да се
отговори на
предизвикателствата
на
глобализирания
свят през
следващото
десетилетие
и
по-далечното
бъдеще?</i></b><b><i> Кой
е най-добрият
начин за
осигуряване
на
необходимите
ресурси за
финансиране
на
политиките
на ЕС? Тези
основни и
други
по-технически
въпроси ще
дадат
началото на
широка
консултация,
започната
днес от
Европейската
комисия,
относно
бъдещето на
финансите на
ЕС. Открита
дискусия, на
която са
поканени
всички
заинтересовани
лица на
местно,
регионално,
национално и
европейско
ниво ще
очертае
работата на
Комисията по
прегледа на
бюджета,
който се
предлага за
2008/2009 г.</i></b></h2>
<p>Приемането
на
консултативния
документ с
оглед на
прегледа на
бюджета, по
инициатива
на
председателя
на Комисията
Жозе Мануел
Барозу и на
комисаря за
финансово
планиране и
бюджет Даля
Грубаускайте,
представлява
първата
публична
стъпка в
процеса на
реформа на
всички
аспекти на
разходите и
ресурсите на
ЕС, както бе
договорено
от
Европейския
парламент,
Съвета и
Комисията
през май 2006 г.</p>
<p><i> „Това е ден
първи на
дебат, лишен
от табута,
относно</i>
<i>приоритетите
за разходи.
Това
означава, че
няма да има
табута и на
дебата
относно
политиката.
Как може ЕС да
насочи
разходите
към
правилните
области,
което да</i>
<i>доведе до
подходящи за
Европа
резултати
през
следващите
десетилетия?
Как следва да
отговори
Европа на
глобализацията
и да ѝ
повлияе, за да
се стимулира
растежа и
заетостта?
Как
изграждаме
нисковъглеродна
икономика
със сигурна и
конкурентноспособна
енергетика?
Това е нашият
шанс да
започнем на
чисто. Да
определим
какви ще са
разходите на
ЕС в
следващите
години и от
къде ще дойде
финансирането.“
заяви
председателят
на Комисията
<b>Жозе Мануел
Барозу</b>.</i></p>
<p><i>„Ние
приканване
всички
участници, на
всички
равнища, да
участват в
откровен
дебат за
бъдещите
предизвикателства
и за това как
разходите на
ЕС да бъдат
насочени там,
от където
могат да се
извлекат
най-големи
ползи“, каза
комисарят
<b>Даля
Грибаускайте</b>.“
Настоящата
консултация,
започната от
Комисията 
без
предварителни
условия,
следва да
подготви
почвата за
подновяване
на
консенсуса
по бъдещите
приоритетни
политики и
как те следва
да бъдат
финансирани.
Всяко едно
еуро,
похарчено на
равнище ЕС,
трябва да
донесе
максимална
добавена
стойност за
европейските
граждани и
данъкоплатци“.</i></p>
<p>Работата на
Комисията по
прегледа
вече тече с
предстоящия
„здравен
преглед“ на
Общата
селскостопанска
политика и с
приемането
на четвъртия
доклад за
сближаването
през месец
май тази
година, който
разглежда
напредъка в
намаляването
на
регионалните
различия в ЕС.
Политики от
други
области също
ще бъдат
разгледани.
Освен това
Комисията
започна
поредица от
хоризонтални
и секторни
изследвания,
извършвани
от външни
експерти,
които трябва
да приключат
през
пролетта на 2008
г.</p>
<p>Консултативният
документ
допринася за
организирането
и
съсредоточаването
на
обществения
дебат върху
реформата на
бюджета по
ключови
аспекти и
въпроси:</p>
<ul>
<li>Отговаря ли
в достатъчна
степен
бюджетът на
ЕС на
променящите
се нужди?</li>
<li>Какви
критерии
следва да
бъдат
използвани,
за да се
гарантира, че
принципът за
добавена
стойност на
европейско
ниво се
прилага
ефективно?</li>
<li>Как
политическите
цели да бъдат
най-добре
отразени в
приоритетите
на разходите?
Какви
промени са
необходими?</li>
<li>Как
изпълнението
на бюджета
може да стане
по-ефективно
и
по-ефикасно?</li>
<li>Могат ли да
се подобрят
допълнително
прозрачността
и
отчетността
на бюджета?</li>
<li>Кои
принципи
следва да
стоят в
основата на
приходната
част на
бюджета и как
те да бъдат
отразени в
системата на
собствените
ресурси? </li>
<li>Оправдано
ли е да се
поддържат
механизми за
корекция и
компенсация?</li>
<li>Каква
трябва да
бъде
връзката
между
гражданите,
политическите
приоритети и
финансирането
на бюджета на
ЕС?</li></ul><p>Всички
изложения по
настоящия
процес на
консултация
следва да
бъдат
изпратени
на:<br><a
href="mailto:budget-review@ec.europa.eu">budget-review@ec.europa.eu</a><br>до
15 април 2008 г. Те
ще бъдат
публикувани
на уебсайта<br><a
href="http://ec.europa.eu/budget/reform/index_en.htm">http://ec.europa.eu/budget/reform/index_en.htm</a>,</p>
<p>където може
да бъде
намерен
Консултативният
документ и
друга
полезна
информация
относно
финансите на
ЕС.</p>
<p>След
консултацията
Комисията ще
предложи
прегледа на
бюджета за 2008/2009
г.</p>

