					<p align="right"><b>IP/04/1053</b></p>
<p align="right">Bruksela, 31 sierpnia 2004 r.</p>
<h1>
<a name="Heading4"></a><b>Objazd samochodu ciężarowego pod
hasłem: </b><br><b>‘W obronie odmienności. Przeciw
dyskryminacji' jako pomoc w kampanii przeciw dyskryminacji w
UE</b></h1>
<p><b><i>Samochód informacyjny wyrusza w trasę jutro, 1 września,
rozpoczynając objazd 10 krajów UE, którego celem jest podnoszenie
świadomości istnienia kwestii związanych z walką z
dyskryminacją. Będący częścią szerszej kampanii
Komisji Europejskiej „W obronie odmienności. Przeciw
dyskryminacji” służącej informowaniu obywateli o ich
prawach w ramach nowego ustawodawstwa antydyskryminacyjnego UE, objazd samochodu
pomoże w ofensywie Unii Europejskiej w zwalczaniu dyskryminacji i w
promowaniu różnorodności. Odile Quintin, Dyrektor Generalny do
spraw zatrudnienia i spraw socjalnych w Komisji Europejskiej, i belgijski
Minister ds. Równości, Christian Dupont, dadzą znak do wyruszenia
samochodu na trasę, na której odwiedzi 19 miast w 10 krajach UE w
okresie trzech miesięcy.</i></b></p>
<p>Dokonująca objazdu ciężarówka odwiedzi dziesięć
państw członkowskich UE w okresie między wrześniem i
listopadem tego roku: Węgry, Słowację, Czechy, Polskę,
Łotwę, Danię, Zjednoczone Królestwo, Irlandię,
Francję i Włochy. W każdym kraju witać
ciężarówkę będą reprezentatywne dla niego
osobistości, od piosenkarzy do polityków. Na Słowacji rolę
tę będzie pełnił Ibrahim Maiga, aktor, piosenkarz i muzyk,
podczas gdy w Polsce udział weźmie Marek Kamiński, który w
ciągu jednym roku dotarł do Bieguna Północnego i
Południowego. </p>
<p>„Objazd samochodu stwarza praktyczną możliwość
uświadomienia ludziom ich praw i obowiązków dotyczących
dyskryminacji w miejscu pracy” - powiedziała pani Quintin.
„Badania wykazują, że wielu obywateli UE jest przekonanych,
że pochodzenie etniczne osoby, religia lub wiara,
niepełnosprawność, wiek lub orientacja seksualna mogą
stanowić utrudnienie przy poszukiwaniu pracy. Ten objazd umożliwia
nam, przy wsparciu urozmaiconego programu, przedstawienie wizerunku
odmienności jako pozytywnej alternatywy dla dyskryminacji.”</p>
<p>Osoby wsiadające do samochodu mogą się dowiedzieć o
korzyściach pozbawionego dyskryminacji środowiska pracy oraz o tym,
jak bronić się przed dyskryminacją w miejscu pracy dzięki
dyrektywom UE. Specjalnym ‘gwoździem programu’ jest quiz na
temat Europy, Europe-Quiz, dzięki któremu uczestnicy mogą
sprawdzić swą wiedzę na temat wytycznych antydyskryminacyjnych i
historii UE w formie gier. Program obejmuje również filmy na temat
dyskryminacji, regionalne i narodowe dzieła muzyczne, wystawy i rundę
rozmów z politykami, firmami i przedstawicielami pracowników i
pracodawców.</p>
<p>Imprezy odbywające się w każdym z 19 miast przystankowych
będą koordynowane  wspólnie  z krajowymi partnerami tej kampanii,
wśród których są ministerstwa, związku zawodowe i
stowarzyszenia pracodawców, po to aby pomóc uwypuklić
szczególne cech charakterystyczne każdego kraju.</p>
<p>Samochód może się poszczycić najnowszą
technologią i ma służyć przynoszeniu korzyści
wszystkim. Został wyposażony w dźwig i pomost, by mogły z
niego korzystać osoby niepełnosprawne, jak również w
informator w brajlu podłączony do specjalnego terminalu dla
niewidomych i słabowidzących. </p>
<p>Więcej szczegółów na temat objazdu
ciężarówki można uzyskać w <a
href="/rapid/pressReleasesAction.do?reference=MEMO/04/206&format=HTML&aged=0&language=EN&guiLanguage=fr">MEMO/04/206</a>.</p>
<p><i>W sprawie dalszych informacji w kwestiach ustawodawstwa oraz
wspólnotowego Programu Działań w Zwalczaniu Dyskryminacji
proszę zobaczyć: </i><br><a
href="http://www.stop-discrimination.info">www.stop-discrimination.info</a><br><i>oraz
</i><br><a
href="http://ec.europa.eu/employment_social/fundamental_rights/index_en.htm">http://ec.europa.eu/employment_social/fundamental_rights/index_en.htm</a><i><u>
</u></i></p>

