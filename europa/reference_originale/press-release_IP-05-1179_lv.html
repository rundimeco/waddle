					<p align="right"><b>IP/05/1179</b></p>
<p align="right">Briselē, 2005. gada 23. septembrī</p>
<h1>
<a name="Heading4"></a><b>Eiropas Valodu diena: puse no ES
iedzīvotājiem var runāt valodā, kas nav viņu
dzimtā valoda</b></h1>
<p><b><i>Eiropa 26. septembrī svinēs Valodu daudzveidības
dienu. Eiropas valodu dienas, kuru katru gadu kopš 2001. gada
organizē Eiropas Padome, mērķis ir veicināt valodu apguvi
visās vecuma grupās un uzsvērt valodu daudzveidības
nozīmību. Ik gadu ES tērē valodu apguvei vairāk par
30 miljoniem euro. </i></b></p>
<p>Eiropas Valodu dienas priekšvakarā Jans Figels (<i>Ján
Figel’</i>), Eiropas komisārs, kurš  ir atbildīgs par
izglītību, apmācību, kultūru un daudzvalodību,
teica: „<i>Kā vēsta slovāku paruna</i>, <i>valodas,
kurās jūs runājiet, daudzkārt norāda uz jūsu
cilvēcību</i>.<i> Tā kā šodien publicētā
aptauja liecina par to, ka jo jaunāks ir respondents, jo palielinās
iespēja runāt svešvalodā, esmu pārliecināts, ka
pašreizējā jaunā paaudze pilnīgi veicinās Eiropas
daudzvalodu sabiedrības bagātināšanu.”</i></p>
<p>Šogad Eiropas Valodu dienā Eiropas Komisija publicē
<i>Eurobarometer</i> aptaujas rezultātus, kura tika veikta pērnā
gada jūnijā un kurā uzmanība ir pievērsta valodu
zināšanām Eiropas pilsoņu vidū.</p>
<p>Rezultāti ietver sekojošo:</p>
<p>- <b>50 % Eiropas iedzīvotāju apgalvo, ka prot kādu
svešvalodu</b> (rezultāts bija aptuveni tāds pats kā
2001. gadā, kad 47 % EU 15 iedzīvotāju apgalvoja,
ka var sarunāties vismaz vienā svešvalodā). Rezultāti
starp valstīm ievērojami atšķiras:
29 % Ungārijas iedzīvotāju, 30 % britu un
36 % Portugāles, Itālijas un Spānijas iedzīvotāju
apgalvo, ka prot tikai dzimto valodu, turpretī 99 % Luksemburgas
iedzīvotāju ir vismaz divvalodīgi.</p>
<p>- <b>Viena trešdaļa ES iedzīvotāju zina angļu valodu
kā otru valodu</b>.<b> </b>Tai seko vācu valoda (12 %), kas ir
nedaudz apsteigusi franču valodu (11 %) un kas ir otrā
svešvaloda, kurā visvairāk runā ES sakarā ar faktu, ka
to plaši lieto valstīs, kuras pagājušajā gadā
pievienojās ES: 2004. gada paplašināšanās ir
izvirzījusi krievu valodu ceturtajā vietā –
līdzās spāņu valodai – ES visvairāk runāto
svešvalodu sarakstā.</p>
<p>- No profesionālā viedokļa raugoties, ļoti
iespējams, ka studenti ir tie, kas prot kādu svešvalodu:
<b>gandrīz 8 no 10 studentiem</b> var runāt vismaz vienā
svešvalodā.</p>
<p>ES atbalsta vairākus dažādus valodu apguves un
mācīšanas pasākumus un programmas. Piemēram, <b>ar
<i>Socrates </i>un <i>Leonardo da Vinci</i> programmām Komisija iegulda
vairāk par 30 miljonu euro gadā praktiskos projektos</b>, kas
stimulē valodu apguvēju un viņu skolotāju dedzīgumu.
Tās ietver skolu apmaiņas programmas, atbalstu valodu apguvē,
skolotāju mācības un izpratnes padziļināšanas
iniciatīvas.</p>
<p>Liels ieguldījums ir panākts mobilitātē ar <b><i>Erasmus
rīcības programmu</i>, jaunatnes programmu (<i>Youth</i> programme) un
pilsētu sadraudzības pasākumiem</b>. Komisija uzskata
mobilitāti kā galveno faktoru cilvēku motivēšanā
iegūt vairāk zināšanu par saviem kaimiņiem un
apgūt viņu valodas. </p>
<p>Komisija <b>2003. gada jūlijā</b> publicēja
<b>rīcības plānu „Valodu apguves sekmēšana un
valodu daudzveidība”.</b> Rīcības plānā
izklāstītas trīs plašas darbības jomas, kuras tā
uzskata par kardinālām nākotnei: </p>
<p>- valodu apguvē gūto labumu sniegšana visiem
pilsoņiem;</p>
<p>- valodu mācīšanas kvalitātes uzlabošana; </p>
<p>- valodām draudzīgākas vides izveide. Citiem vārdiem
sakot, veicināt visaptverošu pieeju valodām, iesaistot medijus un
<i>Internetu</i>, padziļināt izpratni par valodām, kā
arī uzlabot valodu apguves iespēju nodrošinājumu un
uzsākšanu. </p>
<p>Atbalstot šos mērķus, rīcības plānā ir
izklāstīta Komisijas vīzija par valodām ES,
iezīmēta iespējamā ES loma šajā uzdevumā un
ES dalībvalstis ir aicinātas izvērst darbību
noteiktajās prioritārajās jomās. Komisija ir
uzņēmusies no <b>2004. līdz 2006. gadam veikt
45 Eiropas līmeņa pasākumus</b>,<b> </b>cerot pamudināt
citus veicināt valsts, reģiona vai vietēja līmeņa
iniciatīvas. </p>
<p>Jaunākā
statistika<sup><b><a name="fnB1" href="#fn1">[1]</a></b></sup> liecina, ka
pēdējos gados gandrīz visur ir palielinājies tādu
skolēnu procentuālais īpatsvars, kuri pamatizglītības
posmā apgūst vismaz vienu svešvalodu. Patlaban
lielākajā daļā dalībvalstu <b>50 % visu
skolēnu šajā līmenī apgūst vismaz vienu
svešvalodu</b>, un vairākumā valstu visiem skolēniem
mācību plānā tiek piedāvāta iespēja
obligātās izglītības posmā apgūt vismaz divas
svešvalodas.<br>Komisija <b>šoruden</b> publicēs arī
<b>paziņojumu par daudzvalodību</b>, izklāstot skaidri noteiktu
stratēģiju turpmākajiem gadiem.</p>
<p><b>Vairāk informācijas</b>:<br><a
href="http://ec.europa.eu/education/policies/lang/languages/index_en.html">http://ec.europa.eu/education/policies/lang/languages/index_en.html</a></p>
<p><a href="http://www.coe.int/edl">www.coe.int/edl</a></p>
<hr><p><sup><b><a name="fn1" href="#fnB1">[1]</a></b></sup> Sk. <a
href="/rapid/pressReleasesAction.do?reference=IP/05/163&format=HTML&aged=1&language=EN&guiLanguage=fr">IP/05/163</a></p>


