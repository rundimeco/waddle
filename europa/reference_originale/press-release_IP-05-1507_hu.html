					<p align="right"><b>IP/05/1507</b></p>
<p align="right">Brüsszel, 2005. november 30.</p>
<h1>
<a name="Heading4"></a><b>Hivatalba lép az OLAF új
felügyelőbizottsága</b></h1>
<p><b><i>Ma lépett hivatalba az Európai Csaláselleni Hivatal
(OLAF) új felügyelőbizottsága. A
felügyelőbizottság öt, az európai
intézményeken kívüli, független tagból áll.
Feladata az OLAF függetlenségének megerősítése a
vizsgálati hatáskör végrehajtásának rendszeres
ellenőrzésén keresztül.</i></b></p>
<p>Az Európai Parlament, a Tanács és a Bizottság
közös megegyezéssel az alábbi öt tagot nevezte ki
három éves hivatali időszakra:</p>
<p><b>Györgyi Kálmán</b>, az Igazságügyi
Minisztériumban az új magyar Büntető
Törvénykönyv kodifikációjáért felelős
miniszteri biztos. 1990-2000 a Magyar Köztársaság legfőbb
ügyésze. Korábban a budapesti Eötvös Loránd
Tudományegyetem Állam- és Jogtudományi Karának
dékánja.</p>
<p><b>Luis López-Sanz Aranguez</b>, Spanyolország Legfelsőbb
Bíróságának ügyésze. 1995-2000 a korrupcióhoz
kapcsolódó gazdasági bűnözés
visszaszorításával foglalkozó különleges
ügyészi hivatal főügyész-helyettese. </p>
<p><b>Peter Strömberg</b>, a könyvvizsgálók
felügyelőbizottságának igazgatója és
vezetője, aki a könyvvizsgálók közjogi
felügyeletéért felelős Svédországban. 1997-2003 az
Igazságügyi Minisztérium nemzetközi rendőri és
ügyészi osztályának igazgatója és helyettes
vezetője, nemzetközi ügyekért felelős
főigazgató.</p>
<p><b>Diemut R. Theato</b>, 1994-2004 az Európai Néppárt
(Kereszténydemokraták) németországi
képviselőcsoportjának tagjaként az Európai Parlament
Költségvetés-ellenőrzési Bizottságának
titkára.</p>
<p><b>Rosalind Wright</b>, Anglia és Wales csalásügyi
tanácsadó testületének titkára. 1997-2003 Anglia, Wales
és Észak-Írország súlyos csalásokkal
foglalkozó hivatalának igazgatója.</p>
<p>Az új felügyelőbizottságot december 14-én fogadja a
Bizottság alelnöke, Siim Kallas és az OLAF
főigazgatója, Franz-Hermann Brüner
Brüsszelben.<br>További részletek az OLAF honlapján
találhatók:</p>
<p><a
href="http://ec.europa.eu/dgs/olaf/sup_comm/index_en.html">http://ec.europa.eu/dgs/olaf/sup_comm/index_en.html</a></p>

