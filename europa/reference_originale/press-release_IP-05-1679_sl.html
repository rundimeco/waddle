					<p align="right"><b>IP/05/1679</b></p>
<p align="right">Bruselj, 21. decembra 2005</p>
<h1>
<a name="Heading4"></a><b>Ekološko pridelana hrana: nova uredba
prinaša jasnejša pravila za kmetovalce in jasnejše informacije za
potrošnike</b></h1>
<p><b><i>Evropska komisija je danes sprejela predlog nove uredbe o ekološki
pridelavi hrane, katere cilj so jasnejša pravila za kmetovalce in
jasnejše informacije za potrošnike. Nova pravila bodo
enostavnejša in bodo omogočala določeno mero fleksibilnosti, pri
čemer bodo upoštevala regionalne razlike v podnebju in pogojih.
Pridelovalci ekološke hrane se bodo lahko sami odločili, ali
želijo uporabljati ekološki logo EU. Če se bodo odločili, da
ga ne uporabljajo, bodo morali svoje proizvode označiti z
„ekološko pridelano v EU“. S tako oznako se lahko opremijo samo
končni proizvodi, ki so vsaj 95-odstotno ekološko pridelani.
Proizvodov, ki vsebujejo gensko spremenjene organizme (GSO), ni mogoče
označiti kot ekološko pridelane, razen tistih, ki vsebujejo do 0,9 %
GSO, vnesenih z naključno kontaminacijo. Uvoz ekološko pridelanih
proizvodov bo dovoljen, če bodo v skladu s standardi EU oziroma bodo
opremljeni z enakovrednimi zagotovili iz države porekla. </i></b></p>
<p>Miriann Fischer Boel, komisarka EU za kmetijstvo in razvoj podeželja, je
povedala: „Potrošniki bodo zdaj lažje prepoznali ekološko
pridelane proizvode in razumeli njihov pozitiven vpliv na okolje in dobro
počutje živali. Sedanja pravila bodo nadomestila preprostejša in
transparentnejša pravila. Ta bodo opredelila cilje in načela
ekološke pridelave, razjasnila pravila označevanja in urejala uvoz.
Potrošniki bodo tako vedeli, kaj kupujejo, pridelovalci pa, po katerih
pravilih naj se ravnajo.“ </p>
<p>Nova uredba se odziva na sklepe Sveta iz oktobra 2004 glede evropskega
akcijskega načrta za ekološko pridelano hrano in kmetovanje (EAP) iz
junija 2004, ki vsebuje celovito strateško vizijo, kako bo ekološko
kmetovanje prispevalo k skupni kmetijski politiki. Za uvozni režim bodo
nova pravila začela veljati 1. januarja 2007, nova uredba pa naj bi se
uporabljala od 1. januarja 2009. </p>
<p>Nova uredba bo: </p>
<ul>
<li>opredelila cilje in načela ekološke pridelave in pri tem
upoštevala lokalne pogoje in stopnjo razvoja;</li>
<li>zagotovila, da se bodo cilji in načela izvajali enako na vseh stopnjah
<b>reje živali, ribogojstva ter pridelave rastlin in krme</b>, kakor tudi
pri pridelavi <b>ekoloških živil</b>;</li>
<li>razjasnila pravila glede GSO, zlasti glede tega, da se bodo uporabljale
splošne mejne vrednosti GSO, da proizvodov iz GSO ne bo mogoče
označevati kot ekološko pridelane, in da bo mogoče sprejeti
nekatere mejne vrednosti za semena;</li>
<li>uvedla obvezno uporabo <b>loga EU</b> ali – če se ta ne uporabi
– stilizirane oznake <b>„ekološko pridelano v EU“</b> in
s tem omejitve pri zahtevkih za označevanje in oglaševanje, da bi
spodbudila „enoten koncept“ ekološke pridelave;</li>
<li>okrepila pristop, ki temelji na tveganju, in izboljšala kontrolni
sistem z uskladitvijo <b>kontrolnega sistema</b> z uradnim kontrolnim sistemom
EU, ki se uporablja za vsa živila in krmo, </li>
<li>izboljšala <b>prosti promet</b> ekološko pridelanega blaga tako,
da bodo pravila EU zagotavljala najvišje standarde, in tako, da bo utrdila
nepristranskost nadzornega sistema in vzajemno priznavanje standardov ter
zmanjšala možnost, da bi nadzorni organi dovoljevali uporabo manj
strogih pravil;</li>
<li>razvila stalna uvozna pravila, ki bodo temeljila na neposrednem dostopu za v
celoti ustrezne proizvode ali dostopu na podlagi
