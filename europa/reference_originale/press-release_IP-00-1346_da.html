					
<P><B>IP/00/1346</B>
<P>Bruxelles, den 22. november 2000
<H3>
<P><B>Institutionel reform: Kommissionen pr</B><B>æsenterer retningslinjer for sin interne organisation efter EU's udvidelse</B></H3>
<P><I><B>Arbejdsgangen i Europa-Kommissionen i en udvidet Union er et af de centrale emner, der dr</B></I><I><B>øftes af regeringskonferencen om reformen af institutionerne. P</B></I><I><B>å initiativ af Kommissionens formand og Michel Barnier, der er medlem af Kommissionen med ansvar for reformen af institutionerne, har Kommissionen i dag vedtaget en meddelelse om kommiss</B></I><I><B>ærkollegiets interne organisation og arbejdsgange. Idet den bekr</B></I><I><B>æfter sin udtalelse af 26. januar 2000, foresl</B></I><I><B>år Kommissionen, at traktaten </B></I><I><B>ændres for at styrke formandens politiske og organisatoriske ledelse. I meddelelsen skitseres endvidere nogle muligheder for tilpasning af kollegiets interne arbejdsgange.</B></I>
<P><B>Hvorfor </B><B>ændre arbejdsgangen i kommiss</B><B>ærkollegiet?</B>
<P>Spørgsmålene om kollegiets struktur og arbejdsgange skal holdes adskilt fra den interne reformproces, der blev indledt, da den nuværende Kommission tiltrådte, og som handler om modernisering og forbedring af <B>administrationen</B>.
<P>På regeringskonferencen opfordres Kommissionen ofte til at redegøre for, hvordan <B>kollegiet arbejder</B>, og for de foranstaltninger, den i sin udtalelse af 26. januar foreslog gennemført for at sikre institutionens beslutningsevne og bevare kollegialitetsprincippet efter udvidelsen, uanset hvad der i sidste ende besluttes med hensyn til kollegiets sammensætning, dvs. om den altid skal bestå af en statsborger fra hver medlemsstat, eller om der på kort eller mellemlang sigt skal indføres en rotationsordning baseret på et lighedsprincip.
<P>Kommissionens opgaver har nemlig udviklet sig kolossalt siden det europæiske samarbejdes start. Foruden de oprindelige opgaver bestående i at sikre gennemførelsen af fællesskabsretten og formulere forskellige europæiske politikker er Kommissionen nu også ansvarlig for forvaltningen af fællesskabspolitikkerne og for gennemførelsen af budgettet og diverse fællesskabsprogrammer. Selve EU's rolle har også ændret sig. Ved udførelsen af disse forvaltningsopgaver skal Kommissionen udnytte de moderne informations- og kommunikationsmidler fuldt ud for at effektivisere sin indsats.
<P>Den arbejdstilrettelæggelse, der vil være nødvendig for at bevare Kommissionens handlekraft i denne nye kontekst, skal under alle omstændigheder <B>respektere kollegialitetsprincippet</B>. Dette princip indebærer, at hvert enkelt medlem af Kommissionen, uanset hvilken medlemsstat vedkommende er statsborger i, deltager på lige fod med sine kolleger i beslutningsprocessen, og at medlemmerne af kollegiet er kollektivt ansvarlige for de afgørelser, der træffes.
<P><B>Forslagene til traktat</B><B>ændringer</B>
<P>Kommissionen erindrer om de forslag, den fremsatte i sin udtalelse af 26. januar 2000 om de institutionelle reformer, der er nødvendige for at forberede EU og EU-institutionerne på udvidelsen<sup><a name="file.tmp_Ref_1"><a href="#file.tmp_Foot_1">(1)</a></a></sup>. Helt konkret foreslår den regeringskonferencen følgende:
<UL><P><LI>at formandens beføjelser til at tildele, eller ikke tildele, porteføljer og tjenestegrene til Kommissionens medlemmer forøges betydeligt
<P><LI>at formanden skal have mulighed for blandt Kommissionens medlemmer at udnævne <B>n</B><B>æstform</B><B>ænd</B>, som skal have til opgave at koordinere og lede Kommissionens indsats på bestemte områder. Ifølge den nuværende traktat ligger denne beføjelse i dag hos Kommissionen, og der kan højst udnævnes to næstformænd
<P><LI>at det politiske tilsagn fra medlemmerne af den nuværende Kommission om at indgive deres <B>afskedsbeg</B><B>æring</B>, hvis formanden anmoder herom, skrives direkte ind i traktaten. Formanden vil således kunne anmode et medlem af Kommissionen om at træde tilbage, hvis vedkommendes adfærd strider mod formandens politiske retningslinjer
<P><LI>at formanden tildeles en <B>afg</B><B>ørende stemme</B>, når kollegiet træffer afgørelser
<P><LI>at Kommissionen skal have mulighed for at bemyndige et eller flere af sine medlemmer til at træffe afgørelser i Kommissionens navn på bestemte områder. Denne mulighed, som allerede eksisterer i henhold til Kommissionens forretningsorden, bør skrives direkte ind i traktaten.
</UL><P><B>Retningslinjer for de interne arbejdsmetoder</B>
<P>Kommissionen nævner endelig nogle af de veje, der bør udforskes med henblik på at tilpasse kommissærkollegiets interne arbejdsmetoder. Disse justeringer kræver ikke en ændring af traktaterne, men kan foretages af institutionen selv.
<P>Følgende netsted indeholder yderligere oplysninger om regeringskonferencen:  <A HREF="/igc2000">http://europa.eu/igc2000</A><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>KOM(2000) 34 endelig </B></SUP><SUP><B> Tilpasning af institutionerne med henblik p</B></SUP><SUP><B>å udvidelsen (26. januar 2000).</B></SUP>
