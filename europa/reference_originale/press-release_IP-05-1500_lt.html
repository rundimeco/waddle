					<p align="right"><b>IP/05/1500</b></p>
<p align="right">Briuselis, 2005 m. lapkričio 30 d.</p>
<h1>
<a name="Heading4"></a><b>Komisija pristato prioritetinius veiksmus
migracijos uždaviniams spręsti</b></h1>
<p><b><i>Šiandien Komisija priėmė komunikatą, numatantį
prioritetinius veiksmus migracijos valdymui pagerinti po 2005 m. spalio 27 d.
neoficialaus ES valstybių ir vyriausybių vadovų susitikimo
Hampton Court rūmuose. Šiame susitikime valstybių ir
vyriausybių vadovai ragino atnaujinti veiksmus migracijos srautams valdyti
ir Komisiją parengti skubius praktinius veiksmus, kurių būtų
imtasi bendradarbiaujant su kilmės ir tranzito šalimis. Komunikate
pristatytos Komisijos iniciatyvos migracijos klausimais bus įgyvendinamos
pagal dabartinę Komisijos darbo sistemą tokiose srityse kaip
vystymasis, išorės santykiai, ypač Europos kaimynystės
politika, bei laisvė, saugumas ir teisingumas. </i></b></p>
<p>Pristatydami komunikatą, trys už šias sritis atsakingi
Komisijos nariai: Pirmininko pavaduotojas ir Komisijos narys Franco Frattini,
atsakingas už teisingumą, laisvę ir saugumą, Komisijos
narė Benita Ferrero-Waldner, atsakinga už išorės santykius
ir Europos kaimynystės politiką, bei Komisijos narys Louis Michel,
atsakingas už vystymąsi ir humanitarinę pagalbą,
pabrėžė, kad <i>„Gerai valdoma, migracija gali būti
naudinga tiek ES, tiek kilmės šalims. Vis dėlto, neteisėta
migracija ir ypač prekyba žmonėmis gali tapti žmogiškos
tragedijos priežastimi.  Komisija yra įsipareigojusi spartinti
pastangas bendradarbiauti su šalimis partnerėmis, įgyvendindama
daug aprėpiančią vystymosi politiką, kuria siekiama
šalinti pagrindines migracijos priežastis: skurdą, menkas
užimtumo perspektyvas ir nepakankamą pagarbą žmogaus
teisėms.   Siekdama išspręsti šias problemas, Komisija
plėtoja partnerystę su Europos kaimynystėje ir toliau
esančiomis kilmės ir tranzito šalimis.“</i></p>
<p>Komisijos nariai taip pat mano, kad:<i> „Svarbu geriau ir labiau
koordinuotai panaudoti turimas priemones – sutelkiant turimą
patirtį šios sudėtingos problemos saugumo, vystymosi ir
žmogaus teisių aspektams spręsti.“ </i></p>
<p>Nepaisant pastangų suvaldyti migracijos srautus iš rytų
svarbos, paskutiniai įvykiai Seutoje ir Melilijoje bei padėtis
Lampedūzoje ir Maltoje aiškiai rodo, kad būtina imtis
neatidėliotinų veiksmų dėl migracijos Viduržemio
jūros regione ir ypač Afrikoje valdymo, kam kaip tik ir skiriamas
pagrindinis dėmesys šiame komunikate. Pripažįstant, kad
migracija yra visuotinis reiškinys, komunikate išskiriamos trys
veiksmų kategorijos: </p>
<ul>
<li>valstybių narių bendradarbiavimo ir veiksmų migracijos
klausimais stiprinimas. Komunikate, be kita ko, siūloma, kad ES turi
ištirti galimybes sukurti priežiūros sistemą ir
Viduržemio jūros pakrantės patrulių tinklą, galiausiai
apimsiantį visą Viduržemio jūrą, kuris suteiktų
reikiamas priemones neteisėtai imigracijai susekti ir gyvybėms
jūroje išgelbėti. Neseniai įsteigta FRONTEX agentūra
leis ES žengti būtiną ryžtingą žingsnį
operatyviniam bendradarbiavimui stiprinti, todėl komunikate siūloma,
kad ši agentūra dalyvautų koordinuojant priežiūros
veiklą;</li>
<li>bendradarbiavimas su pagrindinėmis kilmės šalimis Afrikoje.
Visų pirma ES turėtų toliau padėti spręsti skurdo
problemą. Lygiai taip pat svarbu ES valstybėms narėms ir
pagrindinėms trečiosioms šalims kartu parengti strategiją ir
išplėtoti operatyvinį bendradarbiavimą tarp kilmės,
tranzito ir paskirties šalių, kad migracija pagrindiniais migracijos
maršrutais būtų veiksmingiau valdoma. Šis solidarumu
pagrįstas dialogas, vadovaudamasis partnerystės dvasia,
galėtų apimti veiksmus, skirtus sėkmingai teisėtai
migracijai, užtikrindamas veiksmingesnę kovą su neteisėta
migracija ir prekyba žmonėmis;</li>
<li>bendradarbiavimas su kaimyninėmis šalimis. Europos ir
Viduržemio jūros valstybių partnerystės šalys turi
suaktyvinti pastangas mūsų konstruktyvios partnerystės dvasia,
kad pagerintų migracijos valdymą. Susitarusi dėl politinių
gairių ES bendradarbiaus su šiaurės Afrikos šalimis, kad
padėtų joms stengiantis geriau valdyti migrantų ir
pabėgėlių srautus, kontroliuoti prekybą žmonėmis
bei skatinti teisėtus migracijos šaltinius. ES parems šias
šalis skirdama techninius ekspertus, plėsdama dvynių
programų naudojimą, vykdydama mokymus, o prireikus – teikdama
įrangą bei finansinę paramą ES Viduržemio jūros
partnerių iniciatyvoms. Europos ir Viduržemio jūros partneriai
jau susitarė ir daugelį šių veiksmų įtraukė
į 5 metų darbo programą, priimtą Barselonos
aukščiausiojo lygio susitikime lapkričio 28
d<sup><b><a name="fnB1" href="#fn1">[1]</a></b></sup>.</li></ul><p>Siūlomų
iniciatyvų stebėsena turėtų suteikti Komisijai galimybę
iki 2006 m. pabaigos pateikti ataskaitą Tarybai dėl pirmų
siūlomų iniciatyvų rezultatų.</p>
<hr><p><sup><b><a name="fn1" href="#fnB1">[1]</a></b></sup>
<a name="_Hlt121294900"></a><a name="_Hlt121294885"></a><a name="_Hlt121294886"></a>ˇr.
<b>Europos ir Viduržemio jūros regiono aukščiausiojo lygio
susitikimo dešimtmetis, Barselona, 2005 m. lapkričio 27 ir 28 d.
– Penkerių metų darbo programa </b><a
href="http://consilium.europa.eu/ueDocs/cms_Data/docs/pressData/en/er/87165.pdf">http://consilium.europa.eu/ueDocs/cms_Data/docs/pressData/en/er/87165.pdf</a><br></p>


