					
<P><B>IP/00/1529</B>
<P>Bruxelles, den 21. december 2000  
<H3>
<P><B>Malpensa : Kommissionen giver gr</B><B>ønt lys for trafikfordelingsreglerne i Milanos lufthavne</B></H3>
<P><I><B>Europa-Kommissionen godkendte i dag et beslutningsudkast vedr</B></I><I><B>ørende trafikfordelingsreglerne for Milanos lufthavnssystem, som omfatter lufthavnene Malpensa og Linate. Beslutningen udtrykker forbehold om, hvorvidt dekretet af 3. marts 2000 overholder proportionnalitetsprincippet, men noterer sig de italienske myndigheders seneste forslag. I beslutningen betinges Kommissionens godkendelse af, at forslagene gennemf</B></I><I><B>øres senest 14 dage efter beslutningens meddelelse. Vicekommiss</B></I><I><B>æren med ansvar for transport og energi sagde i den forbindelse, at hun h</B></I><I><B>åbede "at denne fornuftige beslutning sikrer, at Milanos luftfartssystem kan udvikle sig fuldt ud, da dette er n</B></I><I><B>ødvendigt for udviklingen i denne del af Europa, samtidig med at f</B></I><I><B>ællesskabsreglerne overholdes, p</B></I><I><B>å linje med de andre store europ</B></I><I><B>æiske lufthavne".</B></I>
<P>Kommissionen skulle på flere medlemsstaters anmodning vurdere, om den italienske regerings dekret af 3. marts 2000 om trafikfordelingen mellem Linate og Malpensa lufthavnene stemte overens med forordning nr. 2408/92 om EF-luftfartsselskabers adgang til luftruter inden for Fællesskabet.
<P>Dekretet fastslår, at EF-luftfartsselskaber kan foretage punkt-til-punkt ruteflyvninger fra Linate til andre fællesskabslufthavne med en frekvens, som er baseret på passagerantal, mens resten af flyvningerne ikke kan foretages fra Linate.
<P>De tyske, østrigske, danske, svenske og belgiske myndigheder anmodede Kommissionen om at se nærmere på dette og den 16. marts 2000 indsendte 12 store luftfartsselskaber en klage til Kommissionen med påstand om, at foranstaltningen ikke overholdt principperne om ikke-diskrimination og forholdsmæssighed.
<P>Kommissionen undersøgte derefter situationen ud fra en indgående analyse af situationen in Linate og Malpensa og de forskellige parters argumenter.
<P>I et brev af 4. december 2000 underrettede de italienske myndigheder imidlertid Kommissionen om, at de havde besluttet at instruere ENAC om at øge Linate-lufthavnens kapacitet til 18 flybevægelser i timen, da Milano-områdets lufttrafikkontrolcenter havde øget sin kapacitet. Den nye kapacitet ville ifølge myndighederne betyde, at trafikfordelingsreglerne kunne ændres. Desuden oplyste myndighederne, at de snart ville vedtage et nyt dekret om ændring af dekretet af 3. marts, som følger:
<UL><P><LI>alle europæiske hovedstæder får nu mulighed for mindst én returflyvning om dagen til Linate 
<P><LI>EF-lufthavne med en årlig trafik på over 40 mio. passagerer i 1999 kan opnå flyforbindelser til Linate i form af mindst to returflyvninger om dagen
<P><LI>ved udgangen af 2001 vil Italien vurdere, hvordan trafikfordelingsreglerne for Milanos lufthavnssystem fungerer. 
</UL><P>Kommissionen mener derfor, at Italien kan anvende trafikfordelingsreglerne i dekretet af 3. marts 2000 forudsat at de ændres, som anført i de italienske myndigheders brev til Kommissionen af 4. december 2000, senest 14. dage efter meddelelsen af Kommissionens beslutning.
