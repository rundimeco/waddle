					
<P><B>IP/00/1063</B>
<P>Bryssel den 27 september 2000 
<H3>
<P><B>Kommissionen inleder en f</B><B>ördjupad unders</B><B>ökning av SCA M</B><B>ölnlyckes f</B><B>öreslagna f</B><B>örv</B><B>ärv av Mets</B><B>ä Tissue </B></H3>
<P><I><B>Europeiska kommissionen har beslutat inleda en fullst</B></I><I><B>ändig unders</B></I><I><B>ökning i andra etappen av SCA M</B></I><I><B>ölnlyckes f</B></I><I><B>öreslagna k</B></I><I><B>öp av Mets</B></I><I><B>ä Tissue. Kommissionen anser att den f</B></I><I><B>öreslagna transaktionen v</B></I><I><B>äcker allvarliga tvivel  betr</B></I><I><B>äffande f</B></I><I><B>örenligheten med den gemensamma marknaden p</B></I><I><B>å grund av den starka st</B></I><I><B>ällning som skulle uppst</B></I><I><B>å p</B></I><I><B>å vissa marknader f</B></I><I><B>ör hygientissueprodukter. </B></I>
<P>SCA Mölnlycke ("SCA") är ett helägt dotterbolag till det svenska företaget Svenska Cellulosa AB, ett skogs- och pappersföretag som specialiserar sig på tillverkning av absorberande hygienprodukter, förpackningskartong och grafiskt papper. SCA tillverkar och distribuerar olika tissuebaserade hygienprodukter inom EES. SCA tillverkar tissuebaserade produkter i de flesta EU-medlemsstater samt i Polen och Ryssland.
<P>Metsä-Tissue är verksamt inom tillverkning av tissueprodukter samt bakplåts- och matlagningspapper. Metsä-Serla Corp., ett finskt skogsföretag, är majoritetsägare i Metsä Tissue. Metsä Tissue har produktionsanläggningar i Tyskland, Finland, Sverige och Polen.
<P>Det föreslagna förvärvet skulle bli den tredje och avslutande transaktionen i ett omfattande utbyte av tillgångar mellan Svenska Cellulosa och Metsä-Serla. Kommissionen har på vissa villkor godkänt två av dessa transaktioner, nämligen Metsä-Serlas förvärv av Modo och SCA Packagings köp av Metsä Corrugated. Den underliggande logiska grunden för transaktionerna är att de båda företagen vill stärka sin marknadsposition inom valda kärnområden, medan de drar sig bort från andra marknader.
<P>Hygienprodukterna på tissuemarknaden kan delas upp i olika kategorier: toalettpapper, hushållspapper, pappersnäsdukar m.m. Dessa produkter säljs antingen via detaljister (konsumentprodukter) eller till hotell, skolor, sjukhus osv. (s.k. Away From Home- eller AFH-produkter). Parterna och de flesta andra tissuetillverkare har utvecklat produkter med egna varumärken, men levererar också sina produkter till stormarknader och andra storkunder som använder sina egna varumärken (private label). 
<P>Det föreslagna förvärvet kommer att ge upphov till mycket stora andelar för vissa tissueprodukter på konsumentmarknaden i Skandinavien. För AFH-produkter skulle marknadsandelarna bli mycket stora i Norden och stora i andra medlemsstater. Även om SCA har endast små marknadsandelar i Finland, är det företaget den trovärdigaste motvikten i konkurrenshänseende till duopolet mellan Metsä Tissue och det amerikanska företaget Fort James. 
<P>Dessa två företag har ungefär hälften var av den finska tissuemarknaden. Genom den föreslagna transaktionen, som skulle innebära att Metsä Tissue och SCA sammanslås, skulle SCA:s begränsande inverkan på duopolet i fråga upphöra. 
<P>I samband med förfarandet erbjöd parterna vissa åtaganden. Dessa ansågs otilräckliga framför allt därför att de inte beaktade problemen utanför Sverige, Norge och Danmark. Åtagandena innefattade också en geografisk uppdelning av varumärken. Slutligen var det inte klart att de erbjudna åtagandena skulle lösa konkurrensproblemen i de länder det gäller.
<P>Kommissionen har därför beslutat inleda en fullständig undersökning av ärendet. Den har ytterligare fyra månader på sig från och med dagen för det beslutet att fatta ett slutligt beslut. 
