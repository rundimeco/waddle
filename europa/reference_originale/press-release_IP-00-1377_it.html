					
<P><B>IP/00/1377</B>
<P>Bruxelles, 29 novembre 2000 
<H3>
<P><B>Aiuti incompatibili erogati in favore dell'occupazione in Italia: la Commissione adisce la Corte </B></H3>
<P><I><B>La Commissione europea ha deciso di ricorrere alla Corte di Giustizia della CE perch</B></I><I><B>é l'Italia non ha ricuperato gli aiuti incompatibili, erogati in favore dell'occupazione, a seguito della decisione adottata l'11 maggio 1999. Il regime di aiuti in questione, gi</B></I><I><B>à in esecuzione dal novembre 1995, prevede esenzioni dagli oneri sociali nei casi di assunzione mediante contratti di formazione e lavoro o di trasformazione di detti contratti in contratti a tempo indeterminato. Fedele alla politica di promozione dell'occupazione, la Commissione aveva approvato il programma, ma solamente per la creazione di nuovi posti di lavoro e l'assunzione di lavoratori aventi particolari difficolt</B></I><I><B>à ad inserirsi o a reinserirsi nel mercato del lavoro. Poich</B></I><I><B>é non tutti gli aiuti sono stati versati nel rispetto di tali condizioni, il ricorso alla Corte </B></I><I><B>è la conseguenza normale della mancata esecuzione di una decisione vincolante della Commissione. </B></I>
<P>L'11 maggio 1999 la Commissione ha adottato una decisione con cui constatava (cfr. IP/99/321) che gli aiuti all'assunzione mediante contratti di formazione e lavoro erano conformi agli Orientamenti dell'Unione europea (UE) in materia di aiuti all'occupazione, a condizione che riguardassero: 
<UL><P><LI>la creazione di nuovi posti di lavoro nell'impresa beneficiaria in favore dei lavoratori che non avevano ancora ottenuto un lavoro o avevano perduto il loro impiego precedente, e 
<P><LI>l'assunzione di lavoratori che incontravano particolari difficoltà ad inserirsi o a reinserirsi nel mercato del lavoro. È il caso delle persone con meno di 25 anni di età - o fino a 29 anni di età se titolari di un diploma di laurea lunga - e dei disoccupati di lungo periodo. 
</UL><P>Gli aiuti alla trasformazione dei contratti di formazione e lavoro in contratti a tempo indeterminato sono stati dichiarati conformi alle disposizioni degli Orientamenti dell'UE in materia di aiuti all'occupazione unicamente a condizione che rispettino l'obbligo di realizzare un aumento netto di posti di lavoro stabili rispetto ai posti esistenti nell'impresa. 
<P>La parte degli aiuti versati nell'ambito del programma che non rispetta le condizioni succitate è incompatibile con le norme dell'UE; l'Italia deve pertanto ricuperare i relativi importi presso le imprese beneficiarie per ripristinare la situazione concorrenziale precedente. 
<P>Malgrado vari richiami della Commissione, non è stata presentata nessuna proposta concreta di ricupero. Per questo motivo la Commissione ha deciso di impartire istruzioni al suo Servizio giuridico affinché adisca la Corte di giustizia delle Comunità europee. 
