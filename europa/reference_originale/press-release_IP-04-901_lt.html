					<p align="right"><b>IP/04/901</b></p>
<p align="right">Briuselis, 2004 m. birželio 15 d.</p>
<h1>
<a name="Heading4"></a><b>Du nauji finansavimai, skirti
transeuropiniams energijos ir transporto tinklams Galileo ir Marco Polo nuo 2007
iki 2013 m.</b></h1>
<p><b><i>Komisija siūlo skirti daugiau kaip 22 milijardus eurų
finansavimą per septynerius metus transeuropiniams transporto ir
energetikos tinklams, programai Galileo ir krovinių gabenimo ne autokeliais
vystymo programai Marco Polo. „Pats laikas skirti Europos Sąjungai
pakankamus biudžeto išteklius skatinant viešąjį ir
privatųjį sektorius investuoti į dideles infrastruktūras ir
svarbiausias technologijas energetikos ir transporto srityse dėl tikros
vidaus rinkos ir didesnio konkurencingumo“, pabrėžė de
Palacio. </i></b></p>
<p>Būsimojoje finansinėje perspektyvoje (2007–2013) Komisija
siūlo iš esmės persvarstyti transeuropinių transporto ir
energijos tinklų (TEN) biudžetą ir finansinės paramos
skyrimo tvarką. </p>
<ul>
<li>Pasiūlytame reglamente transporto sektoriui numatytas 20,35 milijardo
eurų biudžetas, kurio lėšos yra skirtos ribotam
projektų skaičiui ir kuris leidžia suteikti
paskatinamąjį paramos dydį, išimtiniais atvejais
sudarysiantį iki 50 % tarpvalstybinių projektų kaštų.
Pagalba bus teikiama su sąlyga, kad bus siekiama intermodalumo ir
sąveikumo. Atitinkamas Komisijos ir valstybių narių vaidmuo bus
patikslintas. Praėjusių metų balandžio 29 d. Parlamento ir
Tarybos sprendimu<sup><b><a name="fnB1" href="#fn1">[1]</a></b></sup> iš
šio biudžeto, kuris labai išaugo lyginant su praėjusiu
laikotarpiu, bus galima iš dalies finansuoti 30 TEN prioritetinių
projektų (kurių bendras biudžetas sudaro 225 milijardus
eurų). Atsižvelgiant į numatomą eismo judėjimo tarp
valstybių narių padvigubėjimą iki 2020 m., tas finansavimas
paskatins ekonomikos augimą ir BVP padidėjimą (iki 0,3 % BVP) bei
4 % sumažins CO<sub>2</sub> išmetimą. </li>
<li>Reglamente energijos sektoriui numatytas 340 milijonų eurų
biudžetas, skirtas iš dalies finansuoti dujotiekių ir elektros
tinklų sujungimo, kurio reikia vidaus rinkai užbaigti ir tiekimo
saugumui užtikrinti, galimybių analizę.</li></ul><p>Komisija
pateikė kitus du papildomus reglamentus:</p>
<ul>
<li>Vystyti šiuo metu veikiančią Marco Polo programą, kurios
tikslas – sumažinti prekių gabenimą autokeliais padidinant
jų gabenimą kitais būdais. Marco Polo II apima naujus veiksmus,
tokius kaip jūros autokeliai ir taip vadinamus „eismo
išvengimo“ priemones. 2007–2013 m. programai skiriama 740
milijonų eurų, ir ji vykdoma ES kaimyninėse šalyse. 
Komisija numato, kad kiekvienas euras, skirtas Marco Polo programai, atneš
6 eurų naudą socialinei ir aplinkos apsaugos sritims. </li>
<li>Suteikti 1 milijardo finansinę paramą Europos palydovinės
radijo navigacijos sistemos Galileo parengimo darbams ir veiklos etapams. Per
tam tikrą laiką komercinės pajamos iš sistemos eksploatavimo
turės užtikrinti jos finansinę pusiausvyrą.
</li></ul><hr><p><sup><b><a name="fn1" href="#fnB1">[1]</a></b></sup>
<a name="_Hlt77995873"></a><a name="_Hlt77995874"></a><a
href="http://ec.europa.eu/ten/transport/revision/revision_1692_96_en.htm">http://ec.europa.eu/ten/transport/revision/revision_1692_96_en.htm</a></p>
<p></p>


