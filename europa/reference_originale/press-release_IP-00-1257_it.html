					
<P><B>IP/00/1257</B>
<P>Bruxelles, 6/11/2000
<H3>
<P><B>Fondi strutturali (INTERREG IIIC) - La Commissione approva una comunicazione sull</B><B>'attuazione di progetti di cooperazione interregionale</B></H3>
<P><I><B>La Commissione europea ha approvato una comunicazione concernente l</B></I><I><B>'attuazione della sezione C dell</B></I><I><B>'iniziativa comunitaria INTERREG III. La comunicazione contiene orientamenti particolareggiati intesi ad aiutare gli Stati membri e le regioni ad elaborare proposte di interventi nel campo della cooperazione interregionale per il periodo 2000-2006, da presentare ai fini di un cofinanziamento comunitario. Lo scopo d</B></I><I><B>'INTERREG IIIC </B></I><I><B>è di promuovere lo sviluppo di reti tra operatori di regioni diverse, in modo da favorire gli scambi di idee, di esperienze e di buone pratiche per quanto riguarda lo sviluppo regionale in tutti i suoi aspetti. E</B></I><I><B>' prevista anche la cooperazione con regioni di paesi terzi, in particolare dei paesi candidati all</B></I><I><B>'adesione. Il contributo complessivo dell</B></I><I><B>'Unione europea ad INTERREG IIIC per il periodo 2000-2006 </B></I><I><B>è stato fissato in 295 milioni di euro (ai prezzi 1999).</B></I>
<P>Il progetto di comunicazione<sup><a name="file.tmp_Ref_1"><a href="#file.tmp_Foot_1">(1)</a></a></sup> è tratto dagli orientamenti dell'iniziativa comunitaria INTERREG III adottati il 28 aprile 2000 (cfr. IP/00/462).<B> </B>INTERREG III comprende tre sezioni : la sezione A riguarda la cooperazione transfrontaliera, la sezione B la cooperazione transnazionale e la sezione C la cooperazione interregionale. Mentre le prime due interessano regioni determinate, la sezione C non è limitata geograficamente, ma possono parteciparvi tutte le regioni d'Europa.
<P>Nel presentare la comunicazione, il commissario Michel BARNIER, incaricato della politica regionale, ha dichiarato: "INTERREG IIIC aiuta le regioni e le popolazioni ad unirsi per risolvere i loro problemi comuni e per creare nuove opportunità di progresso. Grazie alla costituzione di reti, regioni caratterizzate da una grande diversità di esperienze possono scambiare opinioni e progetti su un ampio ventaglio di argomenti che toccano da vicino la vita dei cittadini. Si tratta inoltre di un'importante attività complementare rispetto ai programmi regionali di più vasta portata sostenuti dall'Unione, la quale contribuisce a diffondere più ampiamente i risultati di questi programmi. INTERREG IIIC offre alle regioni meno avanzate la possibilità di cogliere i frutti del successo di quelle più floride e dovrebbe spronare le regioni insulari ed ultraperiferiche dell'Unione a collegarsi in rete tra loro e con il resto dell'Europa "
<P>Le azioni sostenute da INTERREG IIIC dovrebbero integrarsi in un programma e favorire così uno stile di cooperazione interregionale improntato ad una concezione maggiormente strategica. La priorità verrebbe data ai programmi che coinvolgono le regioni più svantaggiate, sostenute dall'Unione a titolo degli obiettivi 1 e 2. Le altre priorità in fatto di cooperazione sarebbero lo sviluppo urbano e la diffusione dei risultati dei programmi di azioni innovative sostenuti dall'Unione. 
<P><B>Priorit</B><B>à</B>
<P>Verranno promossi quattro tipi di cooperazione interregionale<I> :</I>
<UL><P><LI><I>Cooperazione interregionale con enti pubblici o soggetti assimilati delle regioni ammissibili agli obiettivi 1 e 2</I>: lo scopo è quello di stimolare la cooperazione diretta tra partner delle regioni interessate dagli obiettivi 1 e 2 e di altre regioni, sulla base di scambi di esperienze in generale o della diffusione di risultati specifici.
<P><LI><I>Cooperazione interregionale con enti pubblici o soggetti assimilati partecipanti ad altri programmi INTERREG</I> : in questo caso le azioni possono vertere su attività di cooperazione transfrontaliera o transnazionale per le quali sarebbe utile un maggior grado di cooperazione.
<P><LI><I>Cooperazione interregionale nel campo dello sviluppo urbano</I> : si tratta di promuovere iniziative di cooperazione intese a migliorare la qualità di vita negli agglomerati urbani.
<P><LI><I>Cooperazione interregionale con regioni che partecipano ai tre temi delle azioni innovative regionali per il periodo 2000-2006:</I> lo scopo è quello di favorire la diffusione di esperienze nei seguenti campi : economia regionale basata sulla conoscenza e sull'innovazione tecnologica ; « e-EuropeRegio » (società dell'informazione e sviluppo regionale) ; identità regionale e sviluppo sostenibile.
</UL><P><B>Tipi di progetti</B>
<P>Nel quadro del programma INTERREG IIIC verranno finanziati tre tipi di progetti :
<UL><P><LI><I>Interventi quadro regionali : </I>si tratta di proposte (in realtà miniprogrammi) comprendenti una serie di microprogetti. Un intervento quadro regionale sarà elaborato e presentato da un gruppo di regioni (minimo tre) con il sostegno di un partenariato di enti di ciascuna regione. Ad esempio, un gruppo di isole potrebbe proporre un unico intervento quadro regionale comprendente progetti nei settori dei trasporti, del turismo e delle PMI. La cooperazione tra le regioni coinvolte assumerebbe così un'impostazione più strategica.
<P><LI><I>Singoli progetti di cooperazione interregionale : </I>tali progetti sarebbero simili a quelli già sostenuti nel quadro di RECITE e di Ecos-Ouverture. Essi mirano a favorire scambi di esperienze sulla metodologia e sulle attività nate dai progetti, nonché ad assistere le regioni nella loro realizzazione. Il fine perseguito non è semplicemente quello di trasferire conoscenze (come nel caso delle <I>reti</I>), ma di cooperare sul terreno concreto dell'attuazione dei progetti.
<P><LI><I>Reti</I>: queste sono intese ad animare dibattiti e scambi di opinioni sui progetti e sul modo di realizzarli tra regioni appartenenti e non all'Unione europea. Saranno finanziate soltanto operazioni quali seminari, viaggi di studio e scambi di personale, finalizzate all'interscambio di esperienze e al trasferimento di competenze.
</UL><P><B>Contenuti</B>
<P>Gli interventi proposti attraverso i suddetti canali potranno vertere su un ampio ventaglio di tematiche che si prestano alla cooperazione interregionale, come la ricerca, lo sviluppo tecnologico, le piccole e medie imprese, la società dell'informazione, il turismo, la cultura, l'occupazione, l'imprenditoria e l'ambiente. La Commissione sottolinea inoltre l'importanza di taluni altri settori d'attività in cui spera di veder svilupparsi la cooperazione nel quadro di INTERREG IIIC, per esempio la cooperazione marittima e costiera, la problematica delle regioni insulari ed ultraperiferiche, la ricerca di soluzioni alle calamità naturali o ai disastri ecologici provocati dall'uomo, l'attenuazione degli effetti economici degli svantaggi naturali quali la bassa densità di popolazione o il rilievo montuoso.
<P><B>Presentazione dei progetti e cofinanziamento</B>
<P>I progetti vengono proposti dai rispettivi capofila all'amministrazione del programma competente per il territorio in cui si trova il capofila stesso (se, per esempio, il capofila di un progetto è il dipartimento francese Rhône-Alpes, il progetto verrà presentato all'amministrazione del programma che comprende il territorio di Rhône-Alpes). Gli altri partner partecipanti al progetto possono appartenere a qualsiasi altra regione d'Europa, non occorre che siano localizzati nello stesso territorio del programma.
<P>I progetti selezionati saranno cofinanziati interamente a carico del programma del capofila, nella misura massima del 75% del costo totale se i partner sono situati in regioni dell'obiettivo 1, o del 50% in tutti gli altri casi. Nella selezione dei progetti verrà data la priorità alla partecipazione come partner di paesi terzi, di preferenza i paesi candidati, oppure di regioni insulari ed ultraperiferiche.
<P><B>Per ulteriori informazioni rivolgersi a : </B><A HREF="http://www.inforegio.ec.europa.eu/interreg3">http://www.inforegio.ec.europa.eu/interreg3</A>
<P>(testo del progetto di comunicazione e maggiori ragguagli su INTERREG III)<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>Il presente progetto di comunicazione verr</I></SUP><SUP><I>à trasmesso agli Stati membri, al Parlamento europeo, al Comitato delle regioni e al Comitato economico e sociale, per essere definitivamente adottato agli inizi del 2001.</I></SUP>
