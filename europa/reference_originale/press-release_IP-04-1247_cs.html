IP/04/1247
V Bruselu dne 19října 2004
Evropská komise dnes obdržela závazky od
společnosti Coca-Cola ohledně jejích obchodních postupů
v Evropské unii. Komisař Monti věří, že
závazky jsou postačující k vydání rozhodnutí,
jímž se uzavírá a urovnává pětileté
šetření. Tyto závazky zvýší konkurenci na
evropském trhu s osvěžujícími nápoji sycenými
oxidem uhličitým (dále jen „sycené nápoje“)
a zákazníkovi umožní větší výběr v
obchodech a kavárnách. Závazky budou zveřejněny
předtím, než vstoupí v platnost, aby se k nim
mohly vyjádřit třetí osoby. Od 1.  května 2004,
kdy vešlo v platnost nové nařízení Evropské
unie týkající se antitrustové
politiky,
[1]
jde teprve o
druhý návrh rozhodnutí tohoto typu a první, který
se má vztahovat na celou Evropu.
„Závazky přijaté společností Coca-Cola
zaručí rovné podmínky pro obchod se sycenými
nápoji na evropských trzích. Kroky podniknuté Komisí
umožní zákazníkům obecně větší
výběr v kavárnách, restauracích a obchodech. Budou se
tedy moci rozhodnout podle cen a vlastní chuti, místo aby sáhli
po výrobku od Coca-Coly, protože by neměli jinou
možnost   ”,     řekl komisař pro hospodářskou
soutěž Mario Monti.
Závazky předložil na dnešní schůzi v Bruselu
pan Neville Isdell, prezident společnosti Coca-Cola, jménem své
společnosti a tří hlavních firem, které se
zabývají stáčením nápojů této
značky. V závazcích je obsaženo:
Zrušení výlučných opatření.    
Zákazníkům společnosti Coca-Cola je ponechána
svobodná volba koupě a prodeje sycených nápojů u
libovolného dodavatele. Je samozřejmé, že pokud by
velkoodběratelé ze soukromého sektoru a veřejné
orgány vyhlásili veřejnou soutěž na dodávky a
společnost Coca-Cola by předložila nejlepší
nabídku, stala by se jediným dodavatelem sycených
nápojů.
Zrušení cílených slev a slev za odebrané
množství.     Společnost Coca-Cola nebude dále poskytovat
žádné slevy jako odměnu zákazníkům pouze za
to, že nakoupí stejné nebo větší
množství výrobků od Coca-Coly než v minulosti.
Zákazníkům společnosti Coca-Cola by se tím měl
usnadnit případný nákup sycených nápojů od
jiných dodavatelů.
Zákaz používání
nejoblíbenějších značek společnosti Coca-Cola
za účelem prodeje méně oblíbených
výrobků.     Společnost Coca-Cola nebude vyžadovat, aby
zákazník, který chce koupit pouze jednu nebo více z
nejprodávanějších značek (např. klasickou
Coca-Colu nebo pomerančovou Fantu), byl nucen zakoupit také jiné
výrobky od společnosti Coca-Cola, jako například Sprite nebo
vanilkovou Coca-Colu. Společnost Coca-Cola nebude rovněž
nadále poskytovat zákazníkům slevu za to, že se
zaváží koupit jiné výrobky spolu s
nejprodávanějšími výrobky nebo vyhradit prostor v
regálu celé skupině výrobků.
20 % volného prostoru v chladících
zařízeních od společnosti Coca-Cola.     Pokud
společnost Coca-Cola poskytne zdarma chladící
zařízení a pokud v místě prodeje neexistuje
jiné chladící zařízení nápojů, k
němuž by měl spotřebitel volný přístup,
provozovatel prodejny může využít až 20 % prostor
chladícího zařízení od společnosti Coca-Cola k
umístění výrobků dle svého výběru.
Závazky společnosti Coca-Cola budou zveřejněny
v Úředním věstníku Evropské unie. Potvrdí-li
jejich bezproblémový charakter, stanou se pro společnost
závazné v podobě takzvaných „rozhodnutí
vyplývajících ze závazku“. Pokud by společnost
Coca-Cola rozhodnutí vyplývající ze závazku v budoucnu
porušila, je možné jí uložit pokutu.
Možnost zavázat společnost dobrovolnými závazky je
stanovena v článku 9  nového nařízení
týkajícího se hospodářské soutěže
(1/2003), jež je závazné od května tohoto roku.
[1]
Viz IP/04/1110,
ze dne 17. září 2004 („Nový kartelní postup
použitý poprvé na liberalizaci ústředně
řízeného prodeje práv, týkajícího se
zápasů Bundesligy“)