					<p align="right"><b>IP/07/1066</b></p>
<p align="right">Брюксел, 11
&#1070;ли 2007</p>
<h1>
<a name="Heading3"></a><b>Комисията
приема Бяла
книга за
спорта</b></h1>
<h2>
<a name="Heading6"></a><b><i>Днес
Европейската
комисия прие
първата си
мащабна
инициатива
за спорта.
Бялата книга
цели да
предостави
стратегическа
ориентация
на ролята на
спорта в ЕС.
Тя
подчертава
важната
социална и
икономическа
роля на
спорта при
спазването
на
изискванията
на
законодателството
на ЕС. Бялата
книга е
резултат от
обширни
консултации
през
последните
две години
със спортни
организации,
като
например
Олимпийски
комитети и
спортни
федерации,
както и с
държави-членки
и други
заинтересовани
страни,
включително
и онлайн
консултация,
която 
започна през
февруари
тази година, и
от която
Комисията
получи 777
отговора. </i></b></h2>
<p>Ян &#1060;игел,
Европейският
комисар,
отговарящ за
образованието,
обучението,
младежта и
културата,
включително
и спорта,
заяви: <i>
„Настоящата
Бяла книга е
приносът на
Комисията
към
европейския
дебат
относно
значението
на спорта в
съвременния
живот. Тя
подчертава
видимостта
на спорта при
разработването
на
европейската
политика,
повишава
информираността
относно
нуждите и
особеностите
на спортния
сектор, както
и определя
подходящи
последстващи
действия на
равнище ЕС.“</i></p>
<p>Комисарят
заключи:
„Прилагането
на Бялата
книга може да
спомогне за
създаването
на пътя към
бъдещо
действие на
ЕС в подкрепа
на спортния
сектор, както
наскоро
Европейският
съвет
поднови
възможността
за
разпоредби
на Договора
относно
спорта.“ </p>
<p>Бялата
книга за
спорта е
<b>първата
мащабна
инициатива</b>
на Комисията
<b>относно
спорта</b>. </p>
<p>Бялата
книга спазва
принципа за
субсидиарност,
автономността
на спортните
организации
и настоящата
правна рамка
на ЕС.  Тя
разработва
концепция за
<b>особеностите
на спорта</b> в
рамките на
настоящите
компетенции
на ЕС.</p>
<p>Инициативата
допринася за
постигане на
<b>правна
яснота</b> <b>пред
заинтересованите
страни</b>. За
първи път
Комисията
преразглежда
съдебната
практика на
Съда на
Европейските
общности и
решенията на
Комисията в
областта на
спорта.</p>
<p>Бялата
книга също
така
предлага
конкретни
действия в
подробен
<b>план за
действие,
наречен на
името на Пиер
дьо
Кубертен</b>.
Планът за
действие
разглежда
отделни
обществени и
икономически
аспекти на
спорта, като
например
общественото
здраве,
образованието,
социалното
приобщаване,
доброволния
труд,
външните
отношения и
финансирането
на спорта.</p>
<p>Предвиден е
<b>структуриран
диалог</b> със
спортни
организации
като
европейски
спортни
федерации,
европейски и
национални
представителни
организации
като
европейски и
национални
олимпийски
комитети и
европейски
неправителствени
спортни
организации.</p>
<p>През
следващите
години
Бялата книга
ще насочва
Комисията в
нейните
дейности,
ориентирани
към спорта.
Включените в
плана за
действие
предложения
обхващат
изключително:</p>
<ul>
<li>Разработване
на нови
насоки за
физическите
дейности и
прилагане на
многогодишна
Мрежа на ЕС за
здравословна
физическа
дейност. </li>
<li>Улесняване
на
координирания
подход на ЕС в
борбата
срещу
допинга,
например
чрез
подкрепяне
на мрежа от
национални
анти-допингови
организации.</li>
<li>Въвеждане
на практика
на връчване
на
европейска
награда за
училищата,
които
активно
участват в
подкрепата и
поощряването
на
физическата
активност.</li>
<li>Стартиране
на проучване
относно
доброволния
труд в спорта.
</li>
<li>Подобряване
на
възможностите
за подкрепа
на
социалното
приобщаване
и
интеграцията
посредством
спортните
дейности и
чрез
мобилизиране
на програми и
фондове на ЕС
като Прогрес,
Обучение
през целия
живот,
Младежта в
действие,
Европа за
гражданите,
Европейски
социален
фонд,
Европейски
фонд за
регионално
развитие и
Европейски
фонд за
интеграция.</li>
<li>Насърчаване
на обмена на
оперативна
информация и
опит в
предотвратяване
на насилието
и расизма
между
правоприлагащи
служби и с
участието на
спортни 
организации.
</li>
<li>Насърчаване
на
използването
на спорта
като
инструмент
за
разработване
на
политиките
на ЕС.</li>
<li>Съвместно с
държавите-членки,
разработване
на
европейски
статистически
метод за
измерване на
икономическото
влияние на
спорта.</li>
<li>Провеждане
на проучване
относно
финансирането
на спорта за
обикновените
хора и спорта
за всички в
държавите-членки
едновременно
от
обществени и
частни
източници, и
относно
влиянието на
текущите
промени в
тази област.</li>
<li>Провеждане
на оценка за
предоставяне
на ясен
преглед на
дейностите
на
участващите
страни в ЕС и
на оценка
дали се
налага
действие на
европейско
равнище.</li>
<li>Предоставяне
на
по-ефективна
структура на
диалог
относно
спорта на
равнище ЕС,
включително
организирането
на годишен
европейски
форум за
спорта.</li>
<li>Предлагане
на
държавите-членки
да засилят
политическото
сътрудничество
относно
спорта
посредством
обширна
подробна
програма,
общи
приоритети и
редовно
докладване
на
министрите
на спорта на
ЕС.</li>
<li>Насърчаване
създаването
на
европейски
комитети за
социален
диалог в
сектора на
спорта и
подкрепа на
работодатели
и работещи в
това
отношение.</li></ul><p>Бялата
книга за
спорта ще
бъде
предадена на
Европейския
парламент,
Съвета,
Европейския
икономически
и социален
комитет и
Комитета на
регионите и
констатациите
им ще бъдат
представени
на
министрите
на спорта на
ЕС.</p>
<p>През
октомври
Комисията ще
организира
конференция,
на която ще
обсъди
Бялата книга
със
заинтересованите
страни в
областта на
спорта.</p>
<p>Бялата
книга е
налична на
следния
адрес: <a
href="http://ec.europa.eu/sport/index_en.html">http://ec.europa.eu/sport/index_en.html</a>
</p>
<p>Виж също: <a
href="http://europa.eu/rapid/pressReleasesAction.do?reference=MEMO/07/290&format=HTML&aged=0&language=EN&guiLanguage=en">MEMO/07/290</a>.</p>

