					
<P><B>IP/00/1140</B>
<P>Bryssel den 11 oktober 2000
<H3>
<P><B>Femton m</B><B>ånader kvar </B><B> Kommissionen f</B><B>öresl</B><B>år en rad </B><B>åtg</B><B>ärder f</B><B>ör att underl</B><B>ätta inf</B><B>örandet av sedlar och mynt i euro</B></H3>
<P><I><B>Priserna skall st</B></I><I><B>å i euro, euron blir valutan f</B></I><I><B>ör alla elektroniska betalningar, l</B></I><I><B>önef</B></I><I><B>örhandlingar och utbetalningar av l</B></I><I><B>öner och pensioner </B></I><I><B>äger rum i euro, l</B></I><I><B>ångfristiga offentliga och privata avtal skall slutas i euro, alla bankkonton skall st</B></I><I><B>å i euro... och alltihop f</B></I><I><B>öre den 1 januari 2002. I en rekommendation till medlemsstaterna, yrkesorganisationer, banker och f</B></I><I><B>öretag st</B></I><I><B>äller kommissionen tjugo konkreta f</B></I><I><B>örslag till hur f</B></I><I><B>örberedelserna f</B></I><I><B>ör </B></I><I><B>överg</B></I><I><B>ången till sedlar och mynt i euro skall p</B></I><I><B>åskyndas. Man har samlat de b</B></I><I><B>ästa av de </B></I><I><B>åtg</B></I><I><B>ärder som har vidtagits i olika l</B></I><I><B>änder i euroomr</B></I><I><B>ådet och de b</B></I><I><B>ästa id</B></I><I><B>éerna fr</B></I><I><B>ån anv</B></I><I><B>ändargrupper och andra ekonomiska akt</B></I><I><B>örer. Kommissionsledamot Pedro Solbes Mira uppmanar alla ekonomiska akt</B></I><I><B>örer att "med entusiasm ta sig an uppgiften. S</B></I><I><B>ärskilt b</B></I><I><B>ör medlemsstaterna f</B></I><I><B>öreg</B></I><I><B>å med gott exempel genom att snabbt </B></I><I><B>åtg</B></I><I><B>ärda alla ol</B></I><I><B>östa fr</B></I><I><B>ågor och s</B></I><I><B>å snabbt som m</B></I><I><B>öjligt informera medborgare och f</B></I><I><B>öretag f</B></I><I><B>ör att skapa f</B></I><I><B>örtroende f</B></I><I><B>ör f</B></I><I><B>örberedelserna f</B></I><I><B>ör </B></I><I><B>överg</B></I><I><B>ången till mynt och sedlar i euroomr</B></I><I><B>ådet. Tiden </B></I><I><B>är knapp."</B></I>
<P>I juli i år påpekade kommissionen i ett meddelande att förberedelserna för införandet av sedlar och mynt i euro är försenade (IP/00/748). I den nya rekommendationen föreslår man en rad åtgärder som syftar till att avhjälpa detta och ta igen förlorad tid.
<P>De rekommenderade åtgärderna är av fem slag: 
<UL><P><LI>Information till alla blivande användare, i synnerhet små och medelstora företag och svaga grupper.
<P><LI>Hjälp till medborgarna att vänja sig vid euron.
<P><LI>Åtgärder för att uppmuntra medborgarna och de ekonomiska aktörerna att vänja sig vid euron.
<P><LI>Metoder för att minska antalet växlingstransaktioner.
<P><LI>Sätt att underlätta övergången till sedlar och mynt i euro.
</UL><P>Som bekant kommer de nya sedlarna och mynten inte i omlopp förrän den 1 januari 2002, men kommissionen föreslår en lång rad mått och steg som kan genomföras i förväg. 
<P><B>F</B><B>öre den 1 januari 2002</B>
<P>Medlemsstaterna bör se till att medborgare och grupper som har särskilda svårigheter att få tag på information får fullständiga <B>upplysningar</B>. Det gäller hur övergången skall gå till, hur lång perioden med två valutor är, vilken dag den nationella valutan inte längre är lagligt betalningsmedel och vilka regler som skall gälla för skatt och redovisning. Yrkesorganisationer, banker och företag kan bidra genom att informera sina medlemmar, nuvarande och framtida kunder, leverantörer osv. 
<P>Bankerna kan spela en särskilt viktig roll. Bankkonton bör föras i euro redan tredje kvartalet 2001, om inte kunden tackar nej, men nationell valuta kan ändå anges parallellt. Kunder bör uppmuntras att sätta in sina överflödiga kontanter på banken, så att så små belopp i riktiga mynt som möjligt behöver växlas. Kortautomaterna i butikerna bör då redan vara förberedda för euron.
<P>Både offentliga och privata arbetsgivare kan också bidra väsentligt till arbetet med att förbereda medborgarna. Redan under 2001 bör lönebeskeden vara i euro eller åtminstone i både nationell valuta och euro. Efter diskussioner med fackliga organisationer föreslår kommissionen vidare löneförhandlingar i euro redan under 2001. Vid nyanställningar bör tillsvidarekontrakt skrivas i euro.
<P>Medborgarna måste själva se till att vänja sig vid euron och till exempel göra upp familjebudgeten i euro. 
<P>Offentliga förvaltningar bör komma igång med att använda euron, och alla offentliga upphandlingar och kontrakt bör göras i euro. På så sätt kommer både de och leverantörerna att vänja sig vid euron redan innan sedlarna och mynten har kommit ut. 
<P>Detaljhandelssektorn kan göra stor nytta genom att vänja kunderna vid att priserna står i euro. Vid postorder- och distansförsäljning och i andra fall där man oftast betalar med kort, check eller anvisning (stormarknader och liknande) bör priset i första hand anges i euro, åtminstone från och med tredje kvartalet 2001. Vatten-, el- och teleföretag och liknande bör också ange sina taxor i euro. 
<P><B>Under tiden med tv</B><B>å valutor</B>
<P>Under den period då båda valutorna är i omlopp bör bankerna växla sina kunders sedlar och mynt i nationell valuta till sedlar och mynt i euro, utan avgift och utan övre gräns. Bara vid stora belopp bör man kunna åläggas att anmäla det i förväg. Man bör kunna växla till sig euro utan avgift också i en bank där man inte är kund, upp till ett visst belopp som banken bestämmer. 
<P>Detaljhandeln bör uppmanas att enbart ge växel tillbaka i euro redan från början av januari 2002.
<P>Enligt fördraget är det medlemsstaterna som har det främsta ansvaret för införandet av euron, och de har redan börjat med sina förberedelser. I sin rekommendation utgår kommissionen främst från deras erfarenheter. Undersökningarna visar dock att det behövs fler insatser innan allmänheten och företagen vet allt de behöver veta om införandet av sedlar och mynt i euro och har full tilltro till att allt kommer att gå bra. Det här är en dynamisk process, och medlemsstaterna och de ekonomiska aktörerna bör vara beredda att lära av varandras erfarenheter och anpassa sin strategi till varandra. Kommissionen ämnar bevaka hur rekommendationen genomförs och kommer regelbundet att rapportera till ekonomi- och finansministrarna.
<P>Kommissionens meddelande och bakgrundsmaterial för massmedierna kan fås från Gerassimos Thomas (BREY 6/234, tfn 02 299 34 42).
<P>Webbadress: <A HREF="http://ec.europa.eu/economy_finance/document/euro/recommendation1000/recommendation1000_en.htm">http://ec.europa.eu/economy_finance/document/euro/recommendation1000/recommendation1000_en.htm</A>
