					<p align="right"><b>IP/05/316</b></p>
<p align="right">Brusel 16. marca 2005</p>
<h1>
<a name="Heading4"></a><b>Komisia schvaľuje Slovensku poskytnutie
pomoci pre Hornonitrianske Bane Prievidza, a. s.</b></h1>
<p><b><i>Európska Komisia dnes rozhodla nevzniesť námietky proti
pomoci vo výške 350 000 eur, ktorú Slovensko navrhlo
poskytnúť Hornonitrianskym Baniam Prievidza, a. s. Pomoc je
zlučiteľná s riadnym fungovaním spoločného
trhu.</i></b></p>
<p>Slovensko plánuje anulovať pokuty uložené Slovenskou
zdravotnou poisťovňou a Slovenskou sociálnou
poisťovňou baniam za oneskorené platby poistného
v rokoch 2001, 2002 a 2003, čo je pre bane ekonomickou
výhodou. Komisia dospela k záveru, že navrhované
opatrenie na pomoc rešpektuje ustanovenia nariadenia Rady
o štátnej pomoci pre uhoľný priemysel<a
href="#_ftn1#_ftn1" title="">[1]</a>, pretože pokrýva zdedené
záväzky baní a preto je zlučiteľné
s riadnym fungovaním spoločného trhu.</p>
<p><b>Celková situácia v slovenskom uhoľnom
priemysle</b></p>
<p>V súčasnosti má Slovensko tri uhoľné bane
s touto ročnou ťažbou uhlia: Baňa Záhorie a.s.
ťaží 350 000 ton, Hornonitrianske Bane Prievidza a.s. 254 400
ton, a Baňa Dolina a.s. 227 000 ton (údaje z roku 2003).
Všetky tri bane sú v súčasnosti v procese
reštrukturalizácie a racionalizácie. Slovensko nevyváža
žiadne uhlie, ale dováža asi 20 % svojho dopytu
z Českej republiky. <br>[Graphic in PDF & Word format]</p>
<p><a href="#_ftnref1#_ftnref1" title="">[1]</a> Nariadenie Rady (ES)
č. 1407/2002 z 23. júla 2002 o štátnej pomoci
pre uhoľný priemysel, Ú. v. ES L 205, 2. 8. 2002,
s. 1.</p>

