					
<P><B>IP/00/1031</B>
<P>Bryssel 20. syyskuuta 2000
<H3>
<P><B>Komissio antaa tiedonannon HI-viruksen/aidsin, malarian ja tuberkuloosin torjunnasta</B></H3>
<P><I><B>Euroopan komissio on antanut uuden tiedonannon </B></I><I><B>"</B></I><I><B>Merkitt</B></I><I><B>ävi</B></I><I><B>ä tartuntatauteja koskeva nopeutettu toiminta k</B></I><I><B>öyhyyden v</B></I><I><B>ähent</B></I><I><B>ämisess</B></I><I><B>ä</B></I><I><B>". Tiedonannossa esitell</B></I><I><B>ä</B></I><I><B>än se poliittinen toimintakehys, johon komissio tukeutuu tehostaakseen toimintaansa HI-viruksen/aidsin, malarian ja tuberkuloosin levi</B></I><I><B>ämisen ja lis</B></I><I><B>ä</B></I><I><B>äntyvien vaikutusten torjumiseksi kehitysmaissa. Tiedonannossa ehdotetaan johdonmukaisia kehitysyhteisty</B></I><I><B>ö-, kauppa- ja tutkimuspoliittisia toimia tautien torjumiseksi.</B></I>
<P>Komission jäsen Poul Nielsonin mukaan komissio omaksui huhtikuussa uuden EU:n kehitysyhteistyöpolitiikan, jolla on kaksi päätavoitetta: köyhyyden vähentäminen sekä johdonmukaisuuden ja synergian lisääminen EU:n kehitysyhteistyöpolitiikan ja muiden politiikan alojen välillä. Nielsonista tiedonanto on tärkeä osa tätä uutta lähestymistapaa kehitysyhteistyöhön. Samaan aikaan, kun komissio jatkaa kansallisten terveysjärjestelmien tukemista, se pyrkii tehostamaan köyhien väestönosien suojelemiseen näiltä tautitartunnoilta tarkoitettujen strategioiden ja teknologioiden <U>vaikutusta</U>, parantamaan diagnostiikan ja sairastuneiden hoidon <U>saatavuutta kustannuksia alentamalla</U> sekä lisäämään investointeja <U>tutkimukseen</U> kestävien ratkaisujen löytämiseksi tauteihin, esimerkkeinä rokotteet malarian ja aidsin ehkäisemiseksi.
<P>Monissa kehitysmaissa HI-virus/aids, malaria ja tuberkuloosi leviävät nykyisin hallitsemattomasti tappaen vuosittain yli 5 miljoonaa ihmistä ja aiheuttaen yli 300 miljoonaa sairastumista. Jo nyt 34 miljoonalla ihmisellä on HI-virustartunta, ja eräiden arvioiden mukaan vuoteen 2010 mennessä vuosittain aidsiin saattaa kuolla 30 miljoona ihmistä. Tauti on jo jättänyt 13,2 miljoonaa lasta orvoiksi. Afrikan pahimmilla tartunta-alueilla ammattitaitoista työväestöä menetetään tuhansittain. Myös kansantaloudet kärsivät pahoin; Kenian bruttokansantuote on jo 10 prosenttia vähemmän kuin mitä se olisi ilman aidsia ja jatkaa laskuaan prosentin vuosivauhdilla.
<P>Nopeutetun toimintaohjelman tavoitteena on vähentää näiden kolmen taudin terveyteen ja talouteen kohdistuvia vaikutuksia ja auttaa kehitysmaiden miljoonia perheitä pääsemään köyhyyden ja sairauden kierteestä, sanoo Poul Nielson. Olen sitoutunut uudistamaan politiikkamme täytäntöönpanotavan niin, että 'nopeutettu' todellakin tarkoittaisi nopeampaa, päättäväisempää ja tehokkaampaa toimintaa monissa kehitysmaissa kansanterveyden aikapommiksi nopeasti kehittymässä olevan ongelman torjumiseksi.
<P>Nielson ilmoitti myös, että komissio aikoo järjestää 28. syyskuuta kansainvälisen korkean tason pyöreän pöydän kokouksen, jossa on tarkoitus keskustella EU:n politiikasta HI-viruksen/aidsin, malarian ja tuberkuloosin torjumiseksi ja köyhyyden vähentämiseksi. Noin 40 kehitysmaan edustajat, teollisuusjohtajat, tutkimuslaitokset ja kansalaisjärjestöt keskustelevat komission kanssa ollakseen mukana kehittämässä toimintaohjelmaa tiedonannon panemiseksi täytäntöön. Maailman terveysjärjestö ja Yhdistyneet Kansakunnat osallistuvat pyöreän pöydän rahoitukseen yhteisen HI-virus-/aids-ohjelmansa kautta.
