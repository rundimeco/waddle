					<p align="right"><b>IP/07/1397</b></p>
<p align="right">Bruxelles, 26 septembrie 2007</p>
<h1>
<a name="Heading4"></a><b>Ajutoare de stat: </b><b>Comisia deschide o
investigaţie privind posibile ajutoare acordate de România
societăţii Mittal Steel Roman</b></h1>
<h2>
<a name="Heading7"></a><b><i>Comisia Europeană a deschis o
investigaţie formală, în temeiul normelor privind ajutoarele de
stat din Tratatul CE, cu privire la un posibil ajutor în valoare de
până la 26 milioane euro acordat societăţii Mittal Steel
Roman, fostă Petrotub.</i></b><b><i> Investigaţia va cerceta, în
special, faptul că mai multe autorităţi publice au convenit
să anuleze şi să reeşaloneze o parte a datoriilor restante
ale societăţii în contextul privatizării acesteia în
2003. Comisia trebuie să verifice dacă aceste anulări şi
reeşalonări îndeplinesc aşa-numita probă a agentului
economic în cadrul economiei de piaţă, cu alte cuvinte, dacă
privatizarea a fost mai avantajoasă din punct de vedere economic pentru
autorităţile de stat decât lichidarea societăţii.
Deschiderea unei investigaţii formale acordă părţilor
interesate posibilitatea de a prezenta observaţii privind măsurile
în cauză. Aceasta nu aduce atingere rezultatului
procedurii.</i></b></h2>
<p>Mittal Steel Roman este o societate producătoare de ţevi şi
tuburi situată în Roman, România. Înainte de privatizare,
societatea se numea Petrotub şi acţionarul său majoritar era
statul. În 2003, societatea a fost vândută către Mittal
Steel. În contextul privatizării, mai multe autorităţi
publice au convenit să anuleze datorii restante de aproximativ 25 milioane
euro şi să reeşaloneze datorii de 0,52 milioane euro înainte
de vânzarea societăţii. Aceste anulări şi
reeşalonări pot constitui ajutoare de stat. </p>
<p>Autorităţile române afirmă că privatizarea,
ţinând cont de anulările şi de reeşalonările de
datorii, a fost mai avantajoasă pentru stat, din punct de vedere economic,
decât lichidarea societăţii. În consecinţă,
autorităţile române susţin că, prin anularea şi
reeşalonarea datoriilor, statul a acţionat ca un agent economic
în cadrul economiei de piaţă, încercând să
obţină cel mai bun rezultat economic. Într-o astfel de
situaţie, anulările şi reeşalonările de datorii nu ar
constitui ajutoare de stat. </p>
<p>Cu toate acestea, Comisia are îndoieli cu privire la faptul că
privatizarea ar fi fost mai avantajoasă pentru autorităţile
publice, din punct de vedere economic, decât lichidarea
societăţii. În primul rând, Comisia se îndoieşte
că toate autorităţile publice ar putea fi considerate,
împreună, ca un singur creditor. În realitate, privatizarea ar
trebui să fie soluţia cea mai avantajoasă pentru fiecare dintre
ele. În al doilea rând, Comisia pune sub semnul întrebării
calculul costurilor de lichidare prezentat de autorităţile
române. </p>
<p>Măsurile au fost acordate înainte de aderarea României la UE
în 2007. Cu toate acestea, Mittal Steel Roman funcţionează
în sectorul siderurgiei, iar Tratatul de aderare a României cuprinde
dispoziţii specifice, care autorizează Comisia să verifice
ajutoarele acordate pentru restructurarea industriei siderurgice chiar şi
</p>

