					
<P><B>IP/00/1279</B>
<P>Bruxelles, 9 novembre 2000
<H3>
<P><B>Visita del presidente Prodi in Ucraina</B></H3>
<P><I><B>Il presidente della Commissione europea, Romano Prodi, si recher</B></I><I><B>à in visita in Ucraina il 9 e 10 novembre 2000. Il presidente Prodi incontrer</B></I><I><B>à il presidente dell'Ucraina, Leonid Kuchma, il primo ministro, Victor Yushchenko, e il ministro degli affari esteri, Anatoly Zlenko. In questa occasione il presidente della Commissione europea incontrer</B></I><I><B>à anche i principali rappresentanti del parlamento ucraino. La visita costituisce il terzo incontro ad alto livello con l'Ucraina per quest'anno. Lo scorso 23 maggio, il presidente Prodi ha incontrato il primo ministro Yushchenko a Bruxelles, al termine del Consiglio per la cooperazione Ue/Ucraina (presieduto per l'Ue dal ministro degli Esteri portoghese Gama e dal commissario Patten). Successivamente, lo scorso 15 settembre, il presidente Prodi e il presidente francese Chirac hanno incontrato il presidente ucraino Kuchma in occasione del vertice Ue-Ucraina tenutosi a Parigi </B></I>
<P>Questi incontri si svolgono nel quadro dell'accordo di partenariato e cooperazione tra l'Ue e l'Ucraina. Tale accordo è entrato in vigore nel marzo 1998 e ha segnato l'inizio di un costante consolidamento delle relazioni tra l'Ue e l'Ucraina. L'Ucraina è stata anche oggetto della seconda strategia comune dell'Ue adottata dal Consiglio europeo di Helsinki del dicembre 1999 e ciò evidenzia il ruolo del paese quale partner strategico dell'Unione europea. 
<P>I principali argomenti che verranno discussi nel corso della visita riguarderanno lo sviluppo delle relazioni Ue-Ucraina, questioni in materia di energia, in particolar modo la chiusura di Cernobyl, i progressi dell'Ucraina in materia di riforma economica e l'impatto dell'allargamento dell'Ue sull'Ucraina. Il presidente Prodi esprimerà il proprio sostegno alle riforme in corso, ma esorterà ad una loro più celere attuazione. 
<P>Il presidente Prodi esprimerà la soddisfazione dell'Ue per la decisione del presidente Kuchma di chiudere definitivamente la centrale nucleare di Cernobyl il 15 dicembre 2000 e riconfermerà il sostegno dell'Unione a favore di questa decisione. Per l'assistenza alla chiusura della centrale nucleare di Cernobyl e per le azioni collegate sono già stati stanziati 340 milioni di euro, nei quali rientra un consistente contributo di 191 milioni di euro per il completamento del nuovo sarcofago attorno al danneggiato reattore numero 4. Ulteriori aiuti sono in programmazione per assistere l'Ucraina nella sostituzione delle fonti di produzione di energia dopo la chiusura di Cernobyl. L'assistenza nel settore nucleare non si limita alle attività connesse a Cernobyl: la CE ha anche erogato circa 170 milioni di euro per il miglioramento del livello di sicurezza nucleare del paese. 
<P>Per l'Ucraina, l'UE è uno dei donatori principali. La CE ha fornito più di 900 milioni di euro in assistenza tecnica attraverso il programma Tacis e ha concesso prestiti del valore di 565 milioni di euro e aiuti non rimborsabili per l'assistenza umanitaria del valore di 14 milioni di euro.
