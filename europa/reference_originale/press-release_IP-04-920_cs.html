IP/04/920
V Bruselu dne 15. července 2004
Komise přijala návrh na posílení politiky
Evropské unie pro rozvoj venkova a na výrazné
zjednodušení jejího provádění. S ohledem na
žádosti občanů o větší důraz na
životní prostředí a na bezpečnost a kvalitu potravin
Komise usiluje o to, aby politika Evropské unie pro rozvoj
venkova
[1]
hrála
důležitou úlohu v nové reformované
společné zemědělské politice (SZP). Návrh
zvýší finanční prostředky EU, a to až na 13,7
miliard eur ročně v letech 2007-2013. Zavedením jediného
financovacího a programového nástroje se výrazně
zjednoduší řízení a kontrola nové politiky.
Zlepší se soudržnost, průhlednost a viditelnost.
Členské státy a regiony budou mít větší
prostor při rozhodování o tom, jak jednotlivé programy
provádět.
Franz Fischler, komisař pro zemědělství, rozvoj venkova a
rybolov, řekl: „   Jeden finanční zdroj, jeden program,
jedna kontrola. Takový je princip nové,
účinnější, soudržnější a
viditelnější politiky rozvoje venkova.“
Komisařka Sandra Kalniete dodala: „   Je to výborná
zpráva především pro lidi, kteří žijí ve
venkovských oblastech nových členských států.
Návrh obsahuje opatření zaměřená na
zvláštní potřeby těchto oblastí a jejich
obyvatel.“
Hlavní rysy nové politiky rozvoje venkova:
Jediný financovací a programový nástroj, Evropský
fond pro rozvoj venkova (EARDF).
Originální strategie EU pro rozvoj venkova
s větším důrazem na priority EU.
Posílení kontroly, hodnocení a podávání
zpráv. Systém auditu účetních uzávěrek bude
rozšířen na celou oblast rozvoje venkova.
Zdokonalený přístup „zdola nahoru“.
Členské státy, regiony a skupiny, které realizují akce
na místě, budou mít větší slovo při
přizpůsobování programů místním
potřebám.
Tři hlavní cíle:
Cíl 1: Zvýšení konkurenceschopnosti
zemědělské výroby a lesnictví
Příklady:
zdokonalení a rozvoj infrastruktury týkající se rozvoje
a přizpůsobení zemědělství a lesnictví
podpora zemědělců, kteří se podílejí na
programech na zlepšení kvality potravin
podpora mladých zemědělců při zahájení
činnosti
podpora konkurenceschopnosti zemědělců v nových
členských státech, kteří jsou
částečnými samozásobiteli
Alespoň
15 % vnitrostátního rámce se musí použít na
cíl 1. Míra spolufinancování EU je nejvýše
50 % (75 % v konvergenčních regionech).
Cíl 2: Životní prostředí a
obhospodařování půdy
Příklady:
platby za přirozené znevýhodnění pro
zemědělce v horských oblastech
platby v rámci programu NATURA 2000
agro-environmentální opatření
platby na zajištění dobrých životních
podmínek zvířat
Agro-environmentální
opatření zůstanou nepovinná. Příjemci musejí
dodržovat povinné požadavky EU a vnitrostátní
požadavky týkající se zemědělství
a lesnictví.
Alespoň 25 % vnitrostátního rámce se musí
použít na cíl 2. Míra spolufinancování EU je
nejvýše 55 % (80 % v konvergenčních
regionech).
Cíl 3: Zlepšení kvality života a diverzifikace
Příklady:
diverzifikace nezemědělských činností
podpora vytváření mikropodniků
podpora cestovního ruchu
obnova vesnic
Alespoň 15 % vnitrostátního
rámce se musí použít na cíl 3. Míra
spolufinancování EU je nejvýše 50 % (75 %
v konvergenčních regionech).
Nový přístup k iniciativě LEADER
Každý program musí obsahovat složku iniciativy LEADER pro
realizaci strategií místního rozvoje skupin, které  akce
realizují na místě. Nejméně 7 %
vnitrostátních finančních programových
prostředků bude vyhrazeno pro iniciativu LEADER. 3 % všech
finančních prostředků na dané období se
uloží v rezervách a v letech 2012/13 se
přidělí členských státům s
nejlepšími výsledky.
[1]
Pro informace viz MEMO/04/180