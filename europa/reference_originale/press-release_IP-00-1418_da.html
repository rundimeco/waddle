					
<P><B>IP/00/1418</B>
<P>Bruxelles, den 6. december 2000
<H3>
<P><B>Kommissionen indleder procedure mod B&W Loudspeakers' distributionspraksis</B></H3>
<P><I><B>Kommissionen har indledt formel procedure mod det britiske selskab B&W Loudspeakers Ltd, der fremstiller kvalitetsh</B></I><I><B>øjtalere til stereoanl</B></I><I><B>æg og hjemmebiografsystemer. I en klagepunktsmeddelelse advarede Kommissionen B&W om, at selskabets distributionssystem indeholder restriktioner af detailpriserne og af mulighederne for krydsleverancer til og mellem autoriserede distribut</B></I><I><B>ører og hindrer udvikling af moderne distributionsmetoder, som f.eks. e-handel. </B></I>
<P>B&W er Europas næststørste leverandør af kvalitetshøjtalere, kun overgået af Bang & Olufsen. Selskabets højtalere kombiner lydkvalitet med andre elementer som konstruktion og visuelt design. I januar 2000 anmeldte B&W selektive distributionsordninger for samtlige EU-medlemsstater plus Norge, og anmodede om en fritagelse i henhold til EU's konkurrenceregler.
<P>Efter en grundig analyse er Kommissionen kommet til den foreløbige konklusion, at aftalerne ikke kan fritages i medfør af de generelle regler for distributionsordninger<sup><a name="file.tmp_Ref_1"><a href="#file.tmp_Foot_1">(1)</a></a></sup> (se <I>Pressemeddelelse IP/00/520 af 24. maj 2000). </I>B&W's distributionssystem indeholder flere af den hårde kerne af konkurrencebegrænsninger, nemlig mindstepriser i detailhandelen og minimumsfortjenstmargener, forbud mod krydsleverancer til grossister, hvorved EU's indre marked opdeles, og et forbud mod fjernsalg, blandt andet via Internettet.
<P>Konkurrencekommissær Mario Monti udtaler: <I>"EU-reglerne om distributionssystemer s</I><I>øger at sikre, at kunderne drager fordel af sund priskonkurrence, ikke snydes for fordelene ved det indre marked og kan f</I><I>å produkter leveret p</I><I>å den m</I><I>åde, de foretr</I><I>ækker. B&W's distributionsordninger synes ikke at overholde disse regler."</I>
<P>Kommissionen anslår B&W's andel af markedet for kvalitetshøjtalere i EU og Norge til under 30%. Den nye lovgivning om vertikale aftaler, som trådte i kraft i juni 2000, tillader selskaber med en markedsandel på under 30% at benytte en såkaldt sikker havn efter EU's konkurrenceregler, hvilket betyder, at de kan indgå de leverings- og distributionsaftaler, der passer bedst til deres individuelle forretningsmæssige behov.
<P>Dette sker dog på den udtrykkelige betingelse, at de ikke indfører nogle af den hårde kerne af restriktioner, som f.eks. kontrol med videresalgspriser og opdeling af det indre marked.
<P>Efter at have modtaget en klagepunktsmeddelelse har selskaberne normalt to måneder til at formulere deres forsvar skriftligt. De har også mulighed for at tale deres sag ved en mundtlig høring. Først når Kommissionen har hørt selskabernes forsvar, kan den træffe en endelig beslutning. Da B&W anmeldte sit distributionssystem, kan Kommissionen ikke idømme selskabet bøder.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>Kommissionens forordning (EF) nr. 2790/1999 af 22. december 1999 om anvendelse af EF-traktatens artikel 81, stk. 3, p</B></SUP><SUP><B>å kategorier af vertikale aftaler og samordnet praksis, </B></SUP><SUP><B>EFT L 336 af 29.12.1999, s. 21-25. </B></SUP><SUP><B>Se ogs</B></SUP><SUP><B>å de tilh</B></SUP><SUP><B>ørende retningslinjer: Retningslinjer for vertikale begr</B></SUP><SUP><B>ænsninger, </B></SUP><SUP><B>EFT C</B></SUP><SUP><B> 291 af 13.10.2000, s. 1</B></SUP><SUP><B>.</B></SUP>
