					
<P><B>IP/00/1376</B>
<P>Bryssel 29. marraskuuta 2000
<H3>
<P><B>Komissio uudistaa yritysten v</B><B>älist</B><B>ä yhteisty</B><B>öt</B><B>ä koskevat kilpailus</B><B>ä</B><B>änn</B><B>öt </B></H3>
<P><I><B>Euroopan komissio on t</B></I><I><B>än</B></I><I><B>ä</B></I><I><B>än antanut horisontaalista yhteisty</B></I><I><B>öt</B></I><I><B>ä koskevia sopimuksia eli kilpailijoiden v</B></I><I><B>älisi</B></I><I><B>ä yhteisty</B></I><I><B>ösopimuksia koskevat uudet kilpailus</B></I><I><B>ä</B></I><I><B>änn</B></I><I><B>öt. N</B></I><I><B>äm</B></I><I><B>ä s</B></I><I><B>ä</B></I><I><B>änn</B></I><I><B>öt koostuvat tutkimus- ja kehityssopimuksia sek</B></I><I><B>ä erikoistumissopimuksia koskevista tarkistetuista ryhm</B></I><I><B>äpoikkeusasetuksista ja erimuotoisia yhteisty</B></I><I><B>ösopimuksia koskevista suuntaviivoista. Uusilla s</B></I><I><B>ä</B></I><I><B>änn</B></I><I><B>öill</B></I><I><B>ä uudistetaan yht</B></I><I><B>ä kilpailupolitiikan avainalueista; ne ovat osa laajempaa tarkistusta, jonka avulla komissio pyrkii tehostamaan ja mukauttamaan EY:n kilpailulains</B></I><I><B>ä</B></I><I><B>äd</B></I><I><B>änt</B></I><I><B>ö</B></I><I><B>ä. Koska kilpailijoiden v</B></I><I><B>älinen yhteisty</B></I><I><B>ö on nykyisess</B></I><I><B>ä taloudellisessa ymp</B></I><I><B>ärist</B></I><I><B>öss</B></I><I><B>ä yh</B></I><I><B>ä t</B></I><I><B>ärke</B></I><I><B>ämp</B></I><I><B>ä</B></I><I><B>ä, selke</B></I><I><B>ät s</B></I><I><B>ä</B></I><I><B>änn</B></I><I><B>öt edist</B></I><I><B>äv</B></I><I><B>ät merkitt</B></I><I><B>äv</B></I><I><B>ästi Euroopan kilpailukyky</B></I><I><B>ä. </B></I>
<P>Tekstien antamisen yhteydessä kilpailupolitiikasta vastaava komission jäsen Mario Monti totesi: "Tämä uudistus on uusi virstanpylväs EY:n kilpailusääntöjen nykyaikaistamisessa. Tehokkaampi horisontaalista yhteistyötä koskeva politiikka pienentää sääntelystä yrityksille aiheutuvaa taakkaa varmistaen samalla, että markkinavoimaa omaavien yritysten välisiä sopimuksia valvotaan tehokkaasti. Tästä hyötyvät sekä kuluttajat, yritykset että komissio."
<P>Horisontaalista yhteistyötä koskevat sopimukset voivat vääristää kilpailua ja kuuluvat sen vuoksi periaatteessa EY:n kilpailusääntöjen (perustamissopimuksen 81 artiklan) soveltamisalaan. 
<P>Tällä hetkellä horisontaalista yhteistyötä arvioidaan kahden ryhmäpoikkeusasetuksen (tutkimus- ja kehityssopimuksia (T&K) ja erikoistumissopimuksia koskevat asetukset) ja kahden (erityisesti yhteistoiminnallisia yhteisyrityksiä koskevan) tulkitsevan tiedonannon nojalla. Koska ryhmäpoikkeusasetusten voimassaoloaika päättyy 31. joulukuuta 2000 ja nykyiset tiedonannot ovat tarkistuksen tarpeessa, komissio on kolmen viime vuoden aikana pohtinut perusteellisesti sitä, kuinka horisontaalista yhteistyötä olisi arvioitava tulevaisuudessa. 
<P>Työnsä seurauksena komissio on tänään antanut
<UL><P><LI>ryhmäpoikkeusasetuksen perustamissopimuksen 81 artiklan 3 kohdan soveltamisesta tutkimus- ja kehityssopimusten (T&K-sopimusten) ryhmiin,
<P><LI>ryhmäpoikkeusasetuksen perustamissopimuksen 81 artiklan 3 kohdan soveltamisesta erikoistumissopimusten ryhmiin,
<P><LI>suuntaviivat 81 artiklan soveltamisesta horisontaalista yhteistyötä koskeviin sopimuksiin. 
</UL><P>Uudet säännöt merkitsevät sitä, että horisontaalista yhteistyötä koskevien sopimusten arvioinnissa siirrytään nykyisen lainsäädännön mukaisesta muodollisesta, sääntelyä korostavasta lähestymistavasta taloudelliset seikat paremmin huomioon ottavaan lähestymistapaan. Uuden lähestymistavan perustavoitteena on sallia kilpailijoiden välinen yhteistyö, kun siitä on hyötyä taloudelliselle hyvinvoinnille ilman kilpailuun kohdistuvia riskejä.  
<P>Uudet säännöt tulevat voimaan 1. tammikuuta 2001. Voimassa oleviin sopimuksiin sovelletaan nykyisiä ryhmäpoikkeusasetuksia 30. kesäkuuta 2001 saakka.
<P><B>Tausta</B>
<P>Horisontaalista yhteistyötä koskeviin sopimuksiin sovellettujen kilpailusääntöjen tarkistus alkoi vuoden 1997 lopussa, jolloin eurooppalaisia yrityksiä kuultiin asiasta. Ilmeni, että yritysten mielestä nykyisissä ryhmäpoikkeusasetuksissa keskitytään liikaa oikeudellisiin ehtoihin ja että tarvitaan selvempiä ohjeita niiden yhteistyömuotojen arvioimiseksi, joita ryhmäpoikkeus ei koske. 
<P>Uudet säädökset tarjoavat markkinatoimijoille parempaa opastusta. Ne korvaavat alalla sovellettavat hajanaiset ja osittain vanhentuneet tiedonannot ja asetukset. Lähestymistapa muistuttaa paljolti jakelualalla (vertikaaliset yhteistyösopimukset) sovellettavista säännöistä annettua uutta asetusta, jonka komissio antoi 22. joulukuuta 1999. 
<P>Tänään annetut ryhmäpoikkeusasetukset korvaavat erikoistumista (komission asetus (ETY) N:o 417/85) ja T&K:ta (komission asetus (ETY) N:o 418/85) koskevat nykyiset asetukset. Uudet asetukset ovat nykyisiä asetuksia käyttäjäystävällisempiä, selvempiä ja niiden soveltamisala on laajempi. Nykyinen, sallittujen sopimusehtojen luetteloon perustuva järjestelmä korvataan uusissa ryhmäpoikkeuksissa myöntämällä yleinen poikkeus kaikille ehdoille, joita yritysten tekemiin T&K- ja erikoistumissopimuksiin sisältyy. Luopuminen ehtoihin perustuvasta lähestymistavasta lisää sopimuspuolina olevien yritysten sopimusvapautta ja poistaa vanhojen asetusten kahlitsevan vaikutuksen. Poikkeuksen myöntäminen edellyttää, että sopimuspuolina olevien yritysten yhteenlaskettu markkinaosuus ei  erikoistumissopimuksien osalta ylitä 20:tä prosenttia ja T&K-sopimusten osalta 25:tä prosenttia. Näiden markkinaosuuksien ylittyessä T&K- tai erikoistumissopimukset eivät automaattisesti ole kiellettyjä, vaan ne on arvioitava erikseen. Vakavimmat kilpailunrajoitukset (hintojen vahvistaminen, tuotannon rajoittaminen ja markkinoiden tai asiakkaiden jakaminen) ovat kuitenkin yleensä kiellettyjä osapuolten markkinavoimasta riippumatta.  
<P>Suuntaviivat täydentävät ryhmäpoikkeusasetuksia. Niitä sovelletaan sellaisiin T&K-sopimuksiin ja tuotantosopimuksiin, joita ryhmäpoikkeukset eivät koske, ja myös tiettyihin muihin kilpailijoiden välisen yhteistyön muotoihin (esim. yhteinen ostotoiminta ja yhteinen markkinoille saattaminen). Suuntaviivoissa kuvaillaan yleistä lähestymistapaa, jota on noudatettava arvioitaessa horisontaalista yhteistyötä koskevia sopimuksia, ja luodaan yhteiset arviointiperusteet. Tämä auttaa yrityksiä arvioimaan paremmin, rajoittaako sopimus kilpailua, ja jos rajoittaa, onko se oikeutettu poikkeuslupaan. 
<P>Komissio hyväksyi ensimmäiset luonnokset uusista teksteistä 18. tammikuuta. Sen jälkeen luonnoksista on käyty keskusteluja jäsenvaltioiden ja asianomaisten osapuolten kanssa. Julkinen kuuleminen järjestettiin 20. ja 21. kesäkuuta, ja se osoitti Euroopan yritysmaailman tukevan selvästi uudistusta.
<P>Ryhmäpoikkeusasetukset ja suuntaviivat julkaistaan piakkoin Euroopan yhteisöjen virallisessa lehdessä. Ne tulevat olemaan saatavilla myös kilpailun pääosaston Internet-sivuilla seuraavassa osoitteessa:  <A HREF="http://ec.europa.eu/competition/antitrust/legislation/">http://ec.europa.eu/competition/antitrust/legislation/</A>
