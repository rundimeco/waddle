					<p align="right"><b>IP/04/920</b></p>
<p align="right">Brussel, 16 ta’ Lulju 2004</p>
<h1>
<a name="Heading4"></a><b>l-Iżvilupp Rurali: il-Ġenerazzjoni
li Jmiss :  eħfef, usa’, aħjar</b></h1>
<p><b><i>Il-Kummissjoni adottat proposta biex issaħħaħ
il-politika ta’ żvilupp rurali ta’ l-UE u biex tħaffef
aktar l-implimentazzjoni tagħha.  Sabiex tirrifletti x-xewqa
taċ-ċittadini għal enfażi fuq l-ambjent, is-sigurtà
ta’ l-ikel u l-kwalità, il-Kummissjoni trid li l-politika ta’
żvilupp rurali ta’ l-UE<sup><a name="fnB1" href="#fn1">[1]</a></sup>
ikollha rwol aktar importanti fil-Politika Agrikola Komuni (CAP) ġdida u
riformata.  Il-proposta sejra żżid il-finanzjament totali ta’
l-EU għal € 13,7-il biljun fis-sena għall-perjodu bejn l-2007 u
l-2013.  Bl-introduzzjoni ta’ strument uniku ta’ finanzjament u
programmazzjoni, il-politika l-ġdida se tkun tista’ titmexxa u
tiġi kkontrollata b’mod aktar sempliċi.  Se jiżdiedu
l-koerenza, it-trasparenza u l-viżibilità.  L-Istati membri u
r-reġjuni se jkunu aktar ħielsa biex jiddeċiedu dwar kif
jimplimentaw il-programmi.</i></b></p>
<p>Franz Fischler, il-Kummissarju għall-Agrikoltura, l-Iżvilupp Rurali
u s-Sajd, stqarr “Fond wieħed, programm wieħed, kontroll
wieħed. Dan huwa l-prinċipju ta’ politika ta’ żvilupp
rurali ġdida u aktar effiċjenti, koerenti u viżibbli.</p>
<p>Il-Kummissarju Sandra Kalniete żiedet “Din hija aħbar tajba
ħafna, l-aktar għal dawk li jgħixu f’żoni rurali
ta’ l-Istati Membri ġodda.  Il-proposta tinkludi miżuri sabiex
jiġu indirizzati l-ħtiġijiet speċifiċi ta’ dawk
iż-żoni u n-nies li jgħixu fihom.” </p>
<p><b>Il-karatteristiċi ewlenin tal-politika ta’ żvilupp rurali
ġdida:</b></p>
<ul>
<li>Strument uniku ta’ finanzjament u programmazzjoni, il-Fond Ewropew
għall-Iżvilupp Rurali (EARDF)</li>
<li>Strateġija ġenwina min-naħa ta’ l-UE għal
żvilupp rurali b’enfażi aħjar fuq il-prioritajiet ta’
l-UE</li>
<li>Tisħiħ tal-kontroll, l-evalwazzjoni u-rappurtar.  L-approvazzjoni
tas-sistema tal-verifika tal-kontijiet sejra tiġi estiża
għall-oqsma kollha ta’ l-iżvilupp rurali </li>
<li>Strateġija msaħħa li tinvolvi ħidma li tibda mil-livell
saflieni. L-Istati Membri, ir-reġjunijiet u l-gruppi ta' azzjoni lokali se
jkollhom leħen akbar fil-kontribut tagħhom għall-adattament
tal-programm għall-ħtiġijiet lokali.  </li></ul><p><b>It-tliet
għanijiet ewlenin:</b></p>
<p><b>Għan Nru 1: It-titjib tal-kompetittività tal-biedja u
l-agrikoltura tal-foresti</b></p>
<p>Eżempji::</p>
<ul>
<li>It-titjib u l-iżvilupp ta’ l-infrastruttura li għandha
x’taqsam ma’ l-iżvilupp u l-adattament tal-biedja u
l-agrikoltura tal-foresti</li>
<li>L-appoġġ għall-bdiewa li jieħdu sehem fi skemi ta’
kwalità ta’ l-ikel</li>
<li>L-għajnuna biex bdiewa żgħażagħ jibdew
ix-xogħol</li>
<li>L-appoġġ biex bdiewa ta’ "semi-sussistenza” fl-Istati
Membri ġodda jsiru kompetittivi</li></ul><p>Minimu ta’ 15%
tal-pakkett nazzjonali għandu jintefaq fuq Għan Nru 1. Ir-rata
ta’ kofinanzjament ta’ l-UE hija ta’ massimu ta’ 50%
(75% f’reġjunijiet ta’ konverġenza).</p>
<p><b>Għan Nru 2: Il-ġestjoni ta' l-art u ta' l-ambjent</b></p>
<p>Eżempji:</p>
<ul>
<li>Ħlasijiet għal żvantaġġi naturali lill-bdiewa
f’żoni muntanjużi </li>
<li>Ħlasijiet NATURA 2000 </li>
<li>Miżuri agro-ambjentali </li>
<li>Ħlasijiet għall-benessri ta’
l-annimali</li></ul><p>Il-miżuri agro-ambjentali se jibqgħu
obbligatorji.  Il-benefiċjarji għandhom jirrispettaw
il-ħtiġjiet obbligatorji nazzjonali u ta’ l-UE għall-biedja
u l-agrikoltura tal-foresti.  </p>
<p>Minimu ta’ 25% tal-pakkett nazzjonali għandu jintefaq fuq
Għan Nru 2. Ir-rata ta’ kofinanzjament ta’ l-UE hija ta’
massimu ta’ 55% (80% fir-reġunijiet ta’ konverġenza).</p>
<p><b>Għan Nru 3:  It-titjib tal-kwalità tal-ħajja u
tad-diversifikazzjoni</b></p>
<p>Eżempji:</p>
<ul>
<li>Diversifikazzjoni għal attivitajiet mhux agrikoli</li>
<li>Appoġġ għall-ħolqien ta’ mikro-intrapriżi
</li>
<li>Inkoraġġiment tat-turiżmu </li>
<li>Tiġdid ta’ l-irħula </li></ul><p>Minimu ta’ 15%
tal-pakkett nazzjonali għandu jintefaq fuq Għan Nru  3. Ir-rata
ta’ kofinanzjament ta’ l-UE hija ta’ massimu ta’ 50%
(75% fir-reġjunijiet ta’ konverġenza).</p>
<p><b>Strateġija ġdida għal LEADER</b></p>
<p>Kull programm għandu jkollu element LEADER għall-implimentazzjoni
ta’ strateġiji ta’ żvilupp lokali ta’ gruppi
ta’ azzjoni lokali.  Minimu ta’ 7% tal-finanzjament għal
programmi nazzjonali huwa riservat għal strateġiji ta’
żvilupp għal gruppi ta’ azzjoni lokali.  Minimu ta’ 7%
tal-finanzjament tal-programm nazzjonali huwa riservat għal LEADER. 3%
tal-finanzjament totali għall-perjodu se jinżamm bħala
riżerva u jiġi allokat fl-2012/2013 lill- Istati Membri bl-aħjar
riżultati. </p>
<hr><p><sup><b><a name="fn1" href="#fnB1">[1]</a></b></sup> 	Għal sfond, ara <a
href="/rapid/pressReleasesAction.do?reference=MEMO/04/180&format=HTML&aged=0&language=EN&guiLanguage=fr">MEMO/04/180</a></p>


