					<p align="right"><b>IP/04/233</b></p>
<p align="right">Bruselj, 18. februar 2004</p>
<h1>
<a name="Heading4"></a><b>Komisija zaključuje priprave za prihod
novih komisarjev s 1. majem
</b><br><a name="Heading5"></a><b></b><b><i>Evropska komisija se je
danes odločila, katere ukrepe bo izvedla, da bo zagotovila dobro
vključitev 10 novih komisarjev, ki bodo nastopili delo v Kolegiju s 1.
majem. Komisarji novih držav članic bodo polnopravni člani
Kolegija in bodo dejavno sodelovali pri odločanju. Čeprav ne bodo
imeli svojega portfelja, bo vsakdo od njih povezan z delom enega od
obstoječih komisarjev, kar naj bi jim olajšalo vključevanje v
delo Komisije. Vsak od novih komisarjev bo imel svoj kabinet. Predsednik Prodi
namerava 16. marca vsakogar od novo imenovanih komisarjev povabiti na neformalno
srečanje v Bruselj.</i></b></h1>
<p>"Veselimo se sodelovanja z našimi kolegi iz novih držav
članic. To so zares izkušeni ljudje z vsemi odlikami in prepričan
sem v njihov dejavni in pozitivni doprinos k delu Komisije. Njihov prihod in
zaposlovanje evropskih uradnikov, izhajajočih iz njihovih držav, bo
dodatno obogatil Komisijo,” je povedal predsednik Komisije Romano
Prodi.</p>
<p>Glede na to, da je njihov mandat prehodne in krajše narave, novi
komisarji ne bodo imeli svojega portfelja. Namesto tega bodo povezani z delom
sedanjih članov Kolegija.</p>
<p>Kabineti novih komisarjev bodo tesno sodelovali s kabineti komisarjev, s
katerimi bodo povezani v obdobju med 1. majem in 31. oktobrom. Sestavljeni bodo
iz treh uslužbencev A kategorije, eden od njih bo šef kabineta (A2)
ali namestnik šefa kabineta (A3). Vsaj eden od uslužbencev A
kategorije bo moral biti obstoječi uslužbenec Komisije in vsaj eden iz
te kategorije bo moral izhajati iz druge države članice kot komisar.
</p>
<p>Tesno sodelovanje novih komisarjev z njihovimi kolegi bo potekalo, kakor je
navedeno. Predsednik si pridržuje pravico do spremembe delovnih pogojev,
če bi bilo potrebno.<br><b>Markos Kyprianou </b>(Ciper) - Michaele Schreyer
(Proračun)<br><b>Siim Kallas </b>(Estonija) - Pedro Solbes (Ekonomske in
monetarne zadeve) <br><b>Péter Balázs </b>(Madžarska) - Michel
Barnier (Regionalna politika in institucionalna reforma) <br><b>Sandra
Kalniete</b> (Latvija) - Franz Fischler (Kmetijstvo, ribištvo in razvoj
podeželja) <br><b>Dalia Grybauskaite</b> (Litva) - Viviane Reding
(Izobraževanje in kultura) <br><b>Joe Borg</b> (Malta) - Poul Nielson
(Razvoj in človekoljubna pomoč)<br><b>Danuta Hübner</b> (Poljska)
- Pascal Lamy (Trgovina)<br><b>Jan Figel</b> (Slovaška) - Erkki Liikanen
(Podjetništvo in informacijska družba)<br><b>Janez Potočnik</b>
(Slovenija) - Günter Verheugen (Širitev) </p>
<p><b>Milos Kuzvart</b> (Češka) - David Byrne (Zdravje and varstvo
potrošnikov)</p>

