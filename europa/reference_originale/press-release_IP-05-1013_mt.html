					<p align="right"><b>IP/05/1013</b></p>
<p align="right">Brussell, is-27 ta' Lulju 2005</p>
<h1>
<a name="Heading4"></a><b>Il-projbizzjoni tar-riklamar tat-tabakk
tidħol fis-seħħ fil-31 ta’ Lulju.</b></h1>
<p><a name="_Hlt109452624"></a><a name="_Hlt109452625"></a><a name="_Hlt110055462"></a><a name="_Hlt110055463"></a><b><i>Markos
Kyprianou, il-Kummissarju Ewropew għas-Saħħa u l-Ħarsien
tal-Konsumatur, illum feraħ bid-dħul fis-seħħ fil-31 ta'
Lulju tad-Direttiva ta’ l-UE dwar ir-Reklamar tat-Tabakk. Id-Direttiva, li
għaddiet mill-Parlament Ewropew u l-Kunsill fl-2003 (ara: <a
href="/rapid/pressReleasesAction.do?reference=IP/02/1788&format=HTML&aged=1&language=EN&guiLanguage=fr">IP/02/1788</a>),
tipprojbixxi r-riklamar tat-tabakk fl-istampa, ir-radju u l-internet.
</i></b><b><i>Tipprojbixxi wkoll l-isponsorizzazzjoni ta’ avvenimenti
sportivi u kulturali bejn il-pajjiżi. Minkejja li bosta pajjiżi
ta’ l-UE għaddew il-liġijiet meħtieġa jew inkella
qegħdin fil-proċess li jagħmlu dan, mhuwiex car jekk humiex se
jkunu lesti sal-31 ta’ Lulju. Fi żvilupp ieħor, il-Kummissjoni
Ewropea adottat rapport dwar l-implimentazzjoni tad-Direttiva dwar il-Prodotti
tat-Tabakk.</i></b></p>
<p>Huwa u jikkummenta dwar l-implimentazzjoni tad-Direttiva dwar ir-Reklamar
tat-Tabakk, il-Kummissarju Kyprianou qal: “<i>Il-projbizzjoni tar-reklamar
hija waħda mill-iktar mezzi effikaċi biex jitnaqqas it-tipjip. Din
id-Drettiva sejra ssalva l-ħajjiet u tnaqqas l-għadd ta' Ewropej li
jbatu minn mardiet marbuta mat-tipjip."</i></p>
<p>Skond studju tal-Bank
Dinji<sup><b><a name="fnB1" href="#fn1">[1]</a></b></sup>, projbizzjonijiet
tar-reklamar jistgħu jnaqqsu r-rata tat-tipjip b'sa 7%. Il-Konvenzjoni ta'
Qafas ta' l-Organizzazzjoni Dinjija tas-Saħħa dwar il-Kontroll
tat-Tabakk li l-UE m'ilux li temm r-ratifika tagħha (ara <a
href="/rapid/pressReleasesAction.do?reference=MEX/05/0630&format=HTML&aged=0&language=EN&guiLanguage=en">MEX/05/0630</a>)
għandha bħala waħda mill-miri tagħha projbizzjoni dinjija
tar-reklamar, il-promozzjoni u l-isponsorizzazzjoni tat-tabakk. Fl-UE kull sena
jmutu madwar 650 000 ruħ b'mardiet relatati mat-tipjip, jiġifieri
anki tnaqqis żgħir fir-rata tat-tipjip jaf isalva eluf ta'
ħajjiet.</p>
<p>Id-Direttiva ta’ l-2003 dwar ir-Reklamar tat-Tabakk tapplika biss
għar-reklamar u l-isponsorizzazzjoni fejn ikun involut aktar minn
pajjiż wieħed. Ir-reklamar fiċ-ċinema u fuq il-bilbords jew
l-użu tal-<i>merchandising </i>(eż. extrejs u umbrelel) għalhekk
ma jaqgħux fl-ambitu tad-Direttiva. L-istess għall-isponsorizzazzjoni
tat-tabakk għal avvenimenti li huma għal kollox lokali,
bil-parteċipanti li jkunu ġejjin minn Stat Membru wieħed biss.
</p>
<p>Ir-reklamar tat-tabakk fuq it-televixin ilu pprojbit fl-UE sa mill-bidu
tad-90ijiet, u huwa rregolat mid-Direttiva dwar it-TV mingħajr
Fruntieri.</p>
<p>Id-Direttiva ta’ l-2003 għaddiet bis-saħħa
tas-setgħat ta’ l-UE biex tirregola s-suq intern tagħha.
Sad-90ijiet, ir-regoli nazzjonali differenti dwar ir-reklamar u
l-isponsorizzazzjoni mit-tabakk kienu qed isiru ostaklu
għaċ-ċaqliq ħieles bejn l-Istati Membri tal-prodotti u
s-servizzi li kellhom dawn ir-reklami fuqhom. Fl-1998, l-UE ppruvat issolvi din
il-problema billi għaddiet direttiva li tipprojbixxi kull forma ta’
riklamar u sponsorizzazzjoni mit-tabakk. </p>
<p>Din id-direttiva tħassret mill-Qorti Ewropea tal-Ġustizzja fl-2001,
li ddikjarat li projbizzjoni totali tmur lil hinn mis-setgħat ta’
l-UE. Madankollu, il-Qorti ddikjarat li l-UE kellha kull dritt tintroduċi
projbizzjoni aktar limitata fuq ir-reklamar u l-isponsorizzazzjoni mit-tabakk.
Id-Direttiva ta' l-2003 timxi strettament mal-limiti stipulati mill-Qorti
fis-sentenza tagħha ta' l-2001.</p>
<p><b>Ir-Rapport dwar it-Tabakk</b></p>
<p>Ir-rapport dwar l-implimentazzjoni tad-Direttiva dwar il-Prodotti tat-Tabakk
jgħid li l-provvedimenti tagħha dwar it-twissijiet dwar
is-saħħa u l-ammonti massimi tal-qatran, in-nikotina u l-monossidu
tal-karbon qed jiġu rrispettati. Madankollu, l-awtoritajiet pubbliċi
għandhom stampa ftit li xejn kompluta dwar l-ingredjenti li qed
jintużaw għas-sigaretti, il-funzjonijiet tagħhom u l-effetti li
għandhom fuq is-saħħa tal-konsumaturi, l-aktar minħabba li
l-kumpaniji tat-tabakk ma jikxfux it-tagħrif kollu meħtieġ.
Fil-Ħarifa se titnieda konsultazzjoni dwar kif jistgħu jsiru aktar
effettivi r-regoli dwar il-kxif ta' tagħrif dwar l-adittivi.<br><b>Ara
wkoll</b></p>
<p><a
href="/rapid/pressReleasesAction.do?reference=MEMO/05/274&format=HTML&aged=0&language=EN&guiLanguage=fr">MEMO/05/274</a></p>
<hr><p><sup><b><a name="fn1" href="#fnB1">[1]</a></b></sup>	Rapport tal-Bank Dinji
dwar l-Aspetti Ekonomiċi tal-Kontroll tat-Tabakk, 1999.</p>


