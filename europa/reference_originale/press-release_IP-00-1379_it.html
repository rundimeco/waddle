					
<P><B>ip/00/1379</B>
<P>Bruxelles, 29 novembre 2000
<H3>
<P><B>La Commissione adotta una posizione chiara sugli aiuti alla costruzione navale e ribadisce la sua opposizione alle pratiche sleali della Corea del Sud in materia di prezzi</B></H3>
<P><I><B>La Commissione europea ha adottato oggi una chiara posizione sugli aiuti alla costruzione navale nella Comunit</B></I><I><B>à e si </B></I><I><B>è inoltre fermamente opposta alle pratiche sleali della Corea del Sud in materia di prezzi in questo settore. Dopo aver adottato il 15 novembre 2000 la terza relazione sulla situazione del settore della costruzione navale nel mondo (IP/00/1301) e in vista del Consiglio Industria del 5 dicembre nel cui ambito la questione sar</B></I><I><B>à esaminata dagli Stati membri, la Commissione ha dichiarato che si oppone alla proroga degli aiuti al funzionamento connessi ai contratti di costruzione navale la cui scadenza </B></I><I><B>è fissata al 31 dicembre 2000 ai sensi del regolamento 1540/98 adottato dal Consiglio. Parallelamente, se la denuncia presentata contro la Corea del Sud in base alle regole dell</B></I><I><B>'OMC non giungesse ad una soluzione soddisfacente, la Commissione si impegna ad esplorare tutti i mezzi disponibili in materia di politica commerciale. Qualora entro il 1</B></I><I><B>° maggio 2001 non si trovi una soluzione soddisfacente con la Corea del Sud affinch</B></I><I><B>é ponga fine alle sue pratiche di prezzo sleali, la Commissione proporr</B></I><I><B>à allora un meccanismo difensivo di sostegno temporaneo, espressamente destinato a combattere le pratiche sleali della Corea durante il periodo necessario alla conclusione della procedura in corso presso l</B></I><I><B>'OMC. Tale meccanismo si limiterebbe ai settori di mercato nei quali </B></I><I><B>è stato dimostrato che l</B></I><I><B>'industria dell</B></I><I><B>'Unione europea </B></I><I><B>è stata direttamente danneggiata dalle pratiche commerciali sleali della Corea. Infine, la Commissione si dichiara disposta ad autorizzare un maggior impiego degli aiuti di Stato a fini di ricerca e sviluppo nel settore della cantieristica. Tale posizione sar</B></I><I><B>à esposta in occasione della succitata riunione del Consiglio.</B></I>
<P>Su proposta congiunta dei commissari Monti (Concorrenza), Lamy (Commercio), e Liikanen (Imprese), cui ha anche contribuito il commissario Busquin (Ricerca), la Commissione ha adottato la posizione seguente:
<UL><P><LI>La Commissione si oppone ad una proroga degli aiuti al funzionamento connessi ai contratti di costruzione navale che cesseranno alla data del 31 dicembre 2000, come previsto dal regolamento del Consiglio 1540/98.
<P><LI>In seguito alle deliberazioni del Consiglio "Industria" del 5 dicembre 2000, la Commissione è disposta a studiare la possibilità di un maggior ricorso agli aiuti nazionali alla ricerca e allo sviluppo anche tramite opportune modifiche del regolamento 1540/98.
<P><LI>La Commissione fa inoltre presente che notevoli risorse sono attualmente destinate alla ricerca nel settore della cantieristica nell'ambito del programma-quadro di ricerca comunitario.
<P><LI>Se, nell'ambito della procedura avviata in base al regolamento relativo agli ostacoli al commercio (ROC) non dovesse giungere ad un accordo con la Corea soddisfacente per l'UE, la Commissione presenterà una relazione al Consiglio entro il 1° maggio 2001 e proporrà di trattare la questione in sede OMC al fine di porre rimedio alle pratiche sleali della Corea. Inoltre, la Commissione proporrà simultaneamente un meccanismo difensivo di sostegno temporaneo specificamente destinato a combattere le pratiche sleali della Corea fino alla conclusione della procedura in corso presso l'OMC. Tale meccanismo si limiterà a quei settori di mercato nei quali è stato dimostrato che l'industria UE è stata direttamente danneggiata dalle pratiche commerciali sleali della Corea.
</UL><P><B>Antefatti</B>
<P>Nella relazione adottata il 15 novembre, la Commissione ha concluso che gli aiuti al funzionamento accordati in base al regolamento 1540/98 non hanno fornito una soluzione al problema delle pratiche della Corea del Sud in materia di prezzi. Tuttavia si è impegnata ad esaminare quanto prima le possibilità di proporre misure destinate a risolvere il problema coreano in conformità del regolamento 1540/98. Tale esame si è appena concluso. 
<P>Da sottolineare che nella relazione sono anche state proposte le azioni seguenti:
<UL><P><LI>la Commissione continuerà a vigilare sulla situazione del mercato;
<P><LI>la Commissione esaminerà la denuncia presentata dal settore in base al ROC non appena possibile e, se verrà accolta, a darvi perentoriamente seguito nella prospettiva di un'eventuale azione a livello dell'OMC;
<P><LI>parallelamente, la Commissione resterà aperta a qualsiasi proposta della Corea del Sud atta a soddisfare gli interessi dell'UE;
<P><LI>la Commissione e gli Stati membri proseguiranno i loro sforzi al fine di giungere a condizioni di concorrenza omogenee a livello internazionale per il settore della cantieristica nell'OCSE;
<P><LI>la Commissione e gli Stati membri continueranno ad incoraggiare l'FMI a fare in modo che la ristrutturazione dei cantieri navali coreani sia rigorosamente controllata e valutata;
<P><LI>la Commissione continuerà a collaborare strettamente con il settore interessato in relazione a questioni di concorrenza.
