					
<P><B>IP/00/1062</B>
<P>Bryssel den 27 september 2000
<H3>
<P><B>Ett f</B><B>örsta steg i riktning mot en byr</B><B>å f</B><B>ör luftfartss</B><B>äkerhet i gemenskapen</B></H3>
<P><I><B>Europeiska kommissionen har idag antagit ett f</B></I><I><B>örslag till f</B></I><I><B>örordning om inr</B></I><I><B>ättandet av en europeisk byr</B></I><I><B>å f</B></I><I><B>ör luftfartss</B></I><I><B>äkerhet. Loyola de Palacio, vice ordf</B></I><I><B>örande och kommission</B></I><I><B>är med ansvar f</B></I><I><B>ör transport och energi, deklarerade att gemenskapen </B></I><I><B>äntligen kommer att kunna bedriva en effektiv luftfartspolitik. Hon tillade att inr</B></I><I><B>ättandet av en byr</B></I><I><B>å f</B></I><I><B>ör luftfartss</B></I><I><B>äkerhet </B></I><I><B>är ett viktigt steg i r</B></I><I><B>ätt riktning f</B></I><I><B>ör Europa. H</B></I><I><B>ärigenom kommer medborgarna </B></I><I><B>även i forts</B></I><I><B>ättningen att kunna garanteras en av de h</B></I><I><B>ögsta s</B></I><I><B>äkerhetsniv</B></I><I><B>åerna i v</B></I><I><B>ärlden, och Europas industri kommer att kunna konkurrera p</B></I><I><B>å lika villkor utanf</B></I><I><B>ör unionens gr</B></I><I><B>änser.</B></I>
<P>I takt med att flygtrafiken ökar efterfrågar medborgarna, med all sätt, förbättringar av servicekvaliteten, bl.a. färre förseningar och överkomligare biljettpriser. Medborgarna vill samtidigt att säkerhetsnivån skall vara så hög som möjligt och att den ökande flygtrafiken inte påverkar miljön. För att bättre kunna uppfylla dessa behov har kommissionen idag beslutat att lägga fram ett förslag till inrättande av en europeisk byrå för luftfartssäkerhet, som skall ansvara för utarbetandet av säkerhetsbestämmelser för luftfarten och se till att den blir miljövänlig.
<P><B>Byr</B><B>åns arbetsuppgifter skall bl.a. best</B><B>å av f</B><B>öljande :</B>
<UL><P>- Bistå gemenskapslagstiftaren vid utarbetandet av gemensamma normer i syfte att säkerställa högsta möjliga säkerhetsnivå.
<P>- Kontrollera att dessa normer tillämpas på ett enhetligt sätt i Europa, och vidta nödvändiga säkerhetsåtgärder.
<P>- Främja spridningen av dessa normer internationellt.
</UL><P>För att se till att de gemensamma normer som utarbetas är fria från all politisk inblandning skall byråns beslut fattas av dess verkställande direktör. Detta tillvägagångssätt används redan i de flesta industriländer, bl.a. i USA. Byrån kommer att ha vissa exekutiva befogenheter i de fall gemensamma åtgärder visar sig vara mer effektiva än de enskilda medlemsstaternas agerande. Ett exempel är utfärdande av certifikat för luftfartsprodukter. Byrån kommer också att bistå kommissionen i arbetet med att övervaka att de gemensamma bestämmelserna tillämpas korrekt. 
<P>För att luftfartygen skall bli mer miljövänliga kommer byrån att främja harmoniseringen av tekniska bestämmelser, och se till att dessa bestämmelser tillämpas på ett enhetligt sätt. Gemenskapen har redan, inom ramen för de internationella normerna, fastställt gränsvärden för buller och gasformiga utsläpp, men det finns fortfarande många olika tolkningar av gemenskapens krav, vilket påverkar den fria rörligheten för luftfartsprodukter. 
<P>Byrån skall även bistå kommissionen med tekniskt stöd vid förhandlingarna med tredje lands luftfartsmyndigheter och internationella organisationer med behörighet på området. Den skall slutligen bistå gemenskapen och dess medlemsstater i arbetet med att vidareutveckla samarbetet med tredje land. 
<P><B>Harmoniseringens effekter</B>
<P>Ett gemensamt system kommer att underlätta luftfartsindustrins verksamhet i Europa: för att släppa ut en produkt på den europeiska marknaden kommer det nämligen endast att behövas ett enda certifikat. Tillträdet till marknader utanför Europa kommer att underlättas genom avtal om harmonisering och ömsesidigt erkännande av certifikat. De europeiska stater som genom avtal med gemenskapen förbinder sig att tillämpa gemenskapslagstiftningen på området (för närvarande Norge, Island och Schweiz, och inom kort samtliga kandidatländer) kommer att delta i byråns arbete.
<P>Det faktum att den fria rörligheten för personer och tjänster förbättras på den inre marknaden och mellan den inre marknaden och tredje land leder dessutom till att olika samarbetsformer kan utvecklas mellan europeiska intressenter och deras utländska partners.
<P><B>BILAGA </B>
<P><B>Varf</B><B>ör en byr</B><B>å f</B><B>ör luftfartss</B><B>äkerhet i gemenskapen?</B>
<UL><P><B>F</B><B>ör att skapa en fungerande inre marknad f</B><B>ör luftfarten samtidigt som luftfartss</B><B>äkerheten garanteras</B>
</UL><P>Trots de nationella myndigheternas harmoniseringsansträngningar inom ramen för JAA<sup><a name="file.tmp_Ref_1"><a href="#file.tmp_Foot_1">(1)</a></a></sup> är det inte ovanligt att en producent fortfarande måste tillverka olika varianter av samma typ av flygplan eller utrustning beroende på i vilket land de skall användas. Kraven på operatörerna varierar från land till land och medför ibland olika villkor för transportörer som konkurrerar på samma marknader. På grund av dessa och liknande faktorer har gemenskapen och de olika aktörerna inom sektorn sedan flera år tillbaka arbetat för att inrätta en myndighet för luftfartssäkerhet i Europa. Myndigheten skall (i likhet med den amerikanska Federal Aviation Administration) kunna utarbeta gemensamma normer för att garantera högsta möjliga säkerhetsnivå, se till att de tillämpas på ett enhetligt sätt i Europa och arbeta för att de sprids internationellt.
<UL><P><B>F</B><B>ör att skydda milj</B><B>ön fr</B><B>ån konsekvenserna av den </B><B>ökande flygtrafiken</B>
</UL><P>För att skydda miljön från flygtrafikens konsekvenser avser kommissionen att, på samma sätt som för buller, fastställa gränsvärden även för föroreningar.  Dessa krav måste överföras till exakta tekniska kriterier som flygplanen skall uppfylla innan de beviljas flygtillstånd. Tyvärr finns det många olika sätt att tolka dessa krav vilket riskerar att påverka den fria rörligheten för luftfartsprodukter. En gemensam myndighet skulle kunna harmonisera de tekniska bestämmelserna och se till att de tillämpas på ett enhetligt sätt.
<UL><P><B>F</B><B>ör att snabbt inr</B><B>ätta ett gemensamt system f</B><B>ör luftfartss</B><B>äkerhet</B>
</UL><P>Redan 1996 föreslog kommissionen att man skulle göra om JAA till en internationell organisation med tillräckliga befogenheter för att kunna vara en stark central myndighet som skulle erkännas i Europa och resten av världen som ett framstående centrum när det gäller flygsäkerhet och miljöskydd. Efter rådets samtycke i juli 1998 började kommissionen i samarbete med de olika intressenterna ta fram den internationella konvention som skulle ligga till grund för en sådan myndighet. Det visade sig då att om man skulle överföra de verkställande befogenheter som krävs för att ge myndigheten tillräcklig stryka och självständighet, skulle detta väcka svåra konstitutionella frågor i vissa medlemsstater och göra ratifikationen av konventionen mycket osäker. Kommissionen föreslog då för rådet att man skulle inrätta myndigheten under gemenskapen, eftersom denna kan delegera verkställande befogenheter inom ramen för fördragets politiska och juridiska kontroll. Den 26 juni 2000 gav rådet sitt samtycke till att inrätta en gemenskapsmyndighet, och kommissionen kan därför idag anta ett förslag till förordning för att inrätta ett gemenskapssystem för säkerhetsbestämmelser och miljökrav för den civila luftfarten, och en byrå för luftfartssäkerhet upprättas i detta syfte.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>JAA (Joint Aviation Authorities) </B></SUP><SUP><B>är en sammanslutning av nationella luftfartsmyndigheter i 33 europeiska stater. Dess m</B></SUP><SUP><B>ål </B></SUP><SUP><B>är att harmonisera regler och praxis inom luftfartss</B></SUP><SUP><B>äkerhet och milj</B></SUP><SUP><B>öcertifiering av flygplan.</B></SUP>
