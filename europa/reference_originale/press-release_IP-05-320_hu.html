					<p align="right"><b>IP/05/320</b></p>
<p align="right">Brüsszel, 2005. március 17.</p>
<h1>
<a name="Heading4"></a><b>Vámügyek: A Bizottság
javaslata az egyszerűsített származási szabályokhoz
vezető stratégiára</b></h1>
<p><b><i>A Bizottság elfogadta azt a stratégiát, amely egyes
harmadik országokat illetően egyszerűsített
származási szabályokat állapít meg az EU
preferenciális kereskedelmi rendszerében. Jelenleg
túlságosan bonyolult - és visszaélésekre módot
adó - származási szabályok érvényesek annak
meghatározására, hogy a preferenciális kereskedelem
rendszerében mely áruk élvezhetik az alacsonyabb
vámtételek előnyeit. A származás
meghatározására a Bizottság a jelenlegi szabályokat
egyetlen hozzáadottérték-módszerrel javasolja
felváltani, ami által a szabályok világosabbak lesznek
és a jobban követik a fejlődést. A Bizottság emellett a
rendszer irányításának javítását tervezi
és megfigyelési programot kíván bevezetni. A
változásokat jogszabályi intézkedésekkel
kívánják megvalósítani. Az első
intézkedéssel kapcsolatos munkát haladéktalanul
elindítják. </i></b></p>
<p>„Nagyon örülök, hogy a Bizottság elfogadta a
származási szabályok egészének
egyszerűsítését és ezzel alkalmassá tette
őket az új fejleményekhez való alkalmazkodásra” -
jelentette ki Kovács László vám- és adóügyi
biztos. A tervezett új szabályok alapján a fejlődő
országok az eddigieknél nagyobb előnyökhöz juthatnak az
EU által számukra nyújtott tarifális
preferenciákból. A tervezett új szabályok egyaránt
előnyösek a kereskedőknek és a
vámhatóságoknak is.</p>
<p>A preferenciális kereskedelmi rendszer célja az, hogy a vámok
megszüntetésével vagy csökkentésével növelje
a kölcsönös áruforgalmat a fejlődő
országokkal és elősegítse bejutásukat a
Közösség piacaira. Jelenleg túlságosan sok
származási szabállyal biztosítják a
vámpreferenciák alkalmazását azokra a termékekre,
amelyek a kedvezményben részesített országból
származnak (azaz: „teljesen ott előállított”
vagy „túlnyomóan ott feldolgozott”) és
ráadásul ezek a szabályok összetettek és rugalmatlanok,
illetve lehetőséget nyújtanak a visszaélésekre. A
Bizottság közleménye ennélfogva az alábbi terveket
sorolja fel a jelenlegi szabályok egyszerűsítésére
és enyhítésére:</p>
<ul>
<li>A nem teljesen befejezett áruk származásának
meghatározására a szóban forgó kedvezményezett
országban (vagy megfelelő esetben a regionális csoportban) a
hozzáadott érték bizonyos küszöbén alapuló
egységes és egyetemesen alkalmazandó kritériumokra van
szükség, további hatásvizsgálat alapján.</li>
<li>A résztvevők és a vámigazgatás jogainak és
kötelezettségeinek egyensúlyának ismételt
megteremtése. Különösen, a származás
igazolásának az exportőr által kiállított és
az érintett ország hatóságainak pecsétjével
ellátott igazolással való bizonyításának jelenlegi
rendszerét a regisztrált exportőr által kiállított
származási bizonyítvány váltja fel. </li>
<li><a name="_Toc81629250"></a><a name="_Toc81630026"></a><a name="_Toc82328642"></a><a name="_Toc82579003"></a><a name="_Toc82836822"></a><a name="_Toc83713090"></a><a name="_Toc97119892"></a>Az
eszközök fejlesztése annak biztosítására, hogy a
kedvezményezett országok eleget tegyenek
kötelezettségeiknek. Ez felöleli az értékelést, az
információáramlást, a képzést és a technikai
segítségnyújtást javító intézkedéseket a
Közösség és preferenciális partnerei közötti
együttműködés támogatásához, valamint a
teljesítés rendszeres ellenőrzését szolgáló
rendszert is.</li></ul><p>Azok és az érdekeltek és
érintettek, akik kinyilvánították észrevételeiket
a 2004-ben tartott nyilvános konzultáción, támogatták
azt az igényt, hogy egyszerűsödjenek a származási
szabályok - lásd:</p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>A preferenciális kereskedelmi rendszer származási
szabályaira vonatkozó közleményt lásd: </p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Lásd még: <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

