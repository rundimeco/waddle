					
<P><B>IP/00/1129</B>
<P>Brussel, 6/10/2000
<H3>
<P><B>Europees Sociaal Fonds : de Commissie keurt een reeks maatregelen ten gunste van de werkgelegenheid voor het Hoofdstedelijk Gewest Brussel voor de komende zeven jaar goed</B></H3>
<P><I><B>De Commissie heeft een door het Europees Sociaal Fonds gefinancierd programma van circa 23,7 miljoen euro ten gunste van de werkgelegenheid in het Hoofdstedelijk Gewest Brussel goedgekeurd. Het "enig programmeringsdocument uit hoofde van doelstelling 3</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>" is een van de programma's die thans voor alle lidstaten worden goedgekeurd voor de nieuwe programmeringsperiode van de Structuurfondsen, die loopt van 2000 tot 2006.</B></I>
<P>Bij de presentatie van deze beschikking heeft Anna Diamantopoulou, lid van de Europese Commissie belast met het werkgelegenheidsbeleid en sociale zaken, verklaard dat zij "zich zeer verheugde over de vandaag vastgestelde beschikking tot goedkeuring van het enig programmeringsdocument dat het resultaat is van vijf maanden onderhandelingen tussen de Brusselse autoriteiten en de Commissie. De situatie van het Hoofdstedelijk Gewest Brussel is vrij paradoxaal: hoewel het het eerste arbeidsmarktgebied van het land is, kent het het hoogste werkloosheidscijfer van België.  De vandaag goedgekeurde reeks door het ESF gefinancierde maatregelen beoogt het vergemakkelijken van de sociaal-professionele integratie van de werkzoekenden van het Hoofdstedelijk Gewest Brussel." 
<P>Het programma van het Hoofdstedelijk Gewest Brussel valt onder de regionale bevoegdheden van de regering van het Hoofdstedelijk Gewest Brussel op het gebied van de werkgelegenheid. Aangezien de beroepsopleiding en het onderwijs onder de gemeenschappen ressorteren, worden zij bestreken door het programma Wallonië-Brussel en het programma Vlaanderen.  
<P>Er is een reeks onder de regionale bevoegdheden op het gebied van de werkgelegenheid vallende en aan de problematiek van de werkzoekenden aangepaste maatregelen genomen om de sociaal-professionele integratie van de werkzoekenden van het Gewest te vergemakkelijken:
<UL><P><LI><B>De bestrijding van de uitsluiting van de arbeidsmarkt </B>(6,4 miljoen euro, oftewel 27,11% van de ESF-begroting) om te zorgen voor een duurzame integratie op de arbeidsmarkt of via de toegang tot de verschillende integratiefasen die daartoe moeten leiden. Deze prioriteit beoogt de reïntegratie van de langdurig werklozen en de sociaal-professionele integratie van de meest kansarme lagen van de bevolking.
<P><LI><B>De preventiemaatregelen </B>(6,4 miljoen euro, oftewel 27,14 % van de ESF-begroting) zijn bedoeld om te vermijden dat een groot gedeelte van de begunstigden in de werkloosheid terecht komt door uit te gaan van de vroegtijdige identificatie van de individuele behoeften.  Er zijn acties gepland ten gunste van jonge werklozen die minder dan zes maanden werkloos zijn en volwassenen die minder dan twaalf maanden werkloos zijn, alsmede ten gunste van de aanpassing van de werknemers.
<P><LI><B>De gelijke kansen </B>(2,1 miljoen euro, oftewel 9,06% van de ESF-begroting).  De ongelijkheid tussen vrouwen en mannen is in het Hoofdstedelijk Gewest Brussel minder groot dan in de rest van België. De vrouwen zijn bijgevolg geïntegreerd in alle voorzieningen voor gelijke kansen op grond van dezelfde criteria als de mannen.  Gezien het grote aantal alleenstaande vrouwen met kind(eren) zal deze maatregel opvangmogelijkheden bieden voor hun kind(eren) jonger dan 3 jaar om hen in staat te stellen zich volledig toe te leggen op hun integratie.  Er wordt ook rekening gehouden met de problematiek van alleenstaande vaders met kind(eren).
<P><LI><B>De ontwikkeling van de samenhang van het werkgelegenheidsbeleid </B>(6,5<B> </B>miljoen euro, oftewel 27,27% van de ESF-begroting) wordt bevorderd om de partnerschaps- en lokale aanpak te versterken en om aldus te zorgen voor een optimale aanpak van het systeem en een coördinatie op regionaal niveau van de door de plaatselijke actoren gevoerde acties op het gebied van de werkgelegenheid.
<P><LI><B>De verbetering van de structuren en systemen </B>(1,8931 miljoen euro, oftewel 7,99% van de ESF-begroting) zal de bevordering van een anticiperende aanpak van de werkgelegenheidstrends en de kwalificatiebehoeften mogelijk maken. Bovendien zal bijzondere aandacht worden besteed aan de ontwikkeling van systemen voor de identificatie van discriminerende aanwervingsmechanismen en de bevordering van een niet-discriminerend aanwervingsbeleid. 
</UL><P>Met deze prioriteiten en maatregelen willen de Brusselse autoriteiten de sociaal-professionele integratie van minimaal 10.000 werkzoekenden per jaar vergemakkelijken.
<P>De totale begroting van het Brusselse programma beloopt meer dan 52,9 miljoen euro, waarvan 28,8 miljoen euro afkomstig is van de Europese Unie en 0,5 miljoen euro van andere bronnen. Zij zal door de gewestelijke dienst voor arbeidsvoorziening worden beheerd en gecoördineerd onder de politieke autoriteit van de regering van het Hoofdstedelijk Gewest Brussel, vertegenwoordigd door de minister van het Hoofdstedelijk Gewest Brussel belast met werkgelegenheid.  
<P>Ingevolge de vandaag vastgestelde beschikking zal in het kader van de volgende fase van de procedure de komende weken door de Brusselse autoriteiten bij de Commissie een "aanvullende programmering" worden ingediend, die nadere informatie over de verdeling van de kredieten zal verstrekken.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> </I></SUP><SUP><I>Het EPD zet de strategie, de prioriteiten, de doelstellingen en de verwachte voordelen van de activiteiten van de Structuurfondsen uiteen. Het geeft ook de modaliteiten voor het beheer, de follow-up en de evaluatie van de programma's in het veld aan.</I></SUP>
