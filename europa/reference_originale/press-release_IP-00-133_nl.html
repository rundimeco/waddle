					
<P><B>IP/00/133</B>
<P>Brussel, 9 februari 2000
<H3>
<P><B>De Commissie onthult haar strategische doelstellingen voor de komende vijf jaar</B></H3>
<P><I><B>De Europese Commissie heeft een essentieel beleidsdocument goedgekeurd waarin de strategische doelstellingen worden aangegeven die haar gedurende de komende vijf jaar bij haar werk zullen leiden. Hierin wordt betoogd dat de behoefte aan Europa nooit groter is geweest dan nu: de democratie binnen de EU moet worden versterkt om degenen gerust te stellen die vrezen dat de draagkracht ervan niet langer als vanzelfsprekend kan worden aangenomen; de instabiliteit buiten de EU dwingt haar om doortastend op te treden op het gebied van de buitenlandse zaken; de mondialisering brengt veranderingen met zich mee in de manier waarop wij communiceren en zakendoen, maar velen voelen zich buiten spel gezet; intussen wordt het dagelijks leven van de bevolking belast door zorgen over het voedsel dat men eet of de lucht die men inademt. Meer dan ooit vereisen collectieve problemen gezamenlijke reacties; terzelfder tijd is echter het vertrouwen van het publiek in de EU op een dieptepunt aangekomen. Het document geeft een overzicht van de antwoorden van de Commissie op deze uitdagingen, die in vier categorie</B></I><I><B>ën in te delen zijn: de totstandbrenging van nieuwe vormen van Europees bestuur, Europa een krachtiger stem geven in de wereld, het bevorderen van een nieuwe economische en sociale agenda en het verbeteren van de kwaliteit van het bestaan.</B></I>
<P><B>Voorzitter Romano Prodi, die de doelstellingen van de Commissie aankondigde, verklaarde:</B>
<P>"De uitdagingen die voor ons liggen zijn zwaar. Toch kunnen wij Europeanen, wanneer wij gezamenlijk handelen, met onze sterke identiteit en de nauwe banden die ons verenigen de weg die voor ons ligt inslaan. We kunnen de nieuwe eeuw met optimisme en vertrouwen tegemoet zien."
<P>De successen van de EU zijn aanzienlijk. De Unie heeft West-Europa vrede, stabiliteit, vrijheid en veiligheid gebracht. Zij werkt er nu aan haar buurlanden dezelfde voordelen te bieden via een succesvolle uitbreiding. De interne markt en de ene munt brengen de regeringen bijeen op basis van een gezond economisch beleid, dat een periode van stabiele groei inluidt. De EU brengt een gemeenschappelijke ruimte van vrijheid, veiligheid en rechtvaardigheid tot stand, en ontwikkelt terzelfder tijd een gemeenschappelijk buitenlands en defensiebeleid. Er bestaat nu een solide basis waarop een politiek geïntegreerd Europa kan worden opgebouwd, dat, met inachtneming van de uiteenlopende identiteiten van haar lidstaten, doelbewust optreedt op het wereldtoneel. De komende vijf jaar zullen beslissend zijn. 
<P>De Commissie moet dit succes uitbuiten en ervoor zorgen dat het resultaten oplevert voor de burgers van Europa. In het document van de Commissie worden vier strategische doelstellingen genoemd, die zij in nauw overleg met het Parlement en de Raad zal nastreven:
<P><B>Het bevorderen van nieuwe vormen van Europees bestuur</B>
<P>De EU moet haar eigen instellingen met het oog op de uitbreiding aanpassen. Tevens moet de synergie tussen de verschillende bestuursniveaus in Europa worden verbeterd en moet er een specifieke Europese bijdrage worden geleverd aan een hervorming van het bestuur op wereldschaal. De Commissie moet haar eigen interne hervorming voortzetten, en daarmee een voorbeeld geven aan andere instellingen.
<P>Zelfs binnen de Unie kunnen wij de waarden van democratie en mensenrechten die wij buiten Europa propageren, niet als vanzelfsprekend beschouwen. Wij moeten blijven vertrouwen op de matigende invloed die de Unie heeft op haar samenstellende delen, maar een versterking van het Verdrag zo nodig niet uitsluiten.
<P><B>Het tot stand brengen van een stabiel Europa met een krachtiger stem in de wereld</B>
<P>De Commissie moet er met de lidstaten naar streven een doeltreffend buitenlands beleid te ontwerpen. Zij moet het proces van uitbreiding als een allerhoogste prioriteit behandelen en ervoor zorgen dat Europa een leidende rol speelt bij het opbouwen van de nieuwe wereldeconomie.
<P>Zij moet zich inspannen voor vrede, democratie en eerbiediging van de mensenrechten in geheel Europa.
<P><B>Opstelling van een nieuwe economische en sociale agenda</B>
<P>De EU moet gebruik maken van de economische opleving en zorgen voor een groei die gedurende een lange periode kan worden gehandhaafd. Om dit te bereiken moet zij een stelselmatig beleid van modernisering voeren dat structurele hervormingen behelst, dat bewerkstelligt dat nieuwe technologieën sneller ingang vinden, dat het Europees onderzoek verbetert, dat hervorming van de sociale voorzieningen, de gezondheidszorg en de pensioenstelsels bevordert en dat een in digitale technieken bedreven beroepsbevolking creëert, die eerder aan bod komt op de arbeidsmarkt.
<P>Zij moet streven naar volledige werkgelegenheid als doelstelling voor het economisch en sociaal beleid, met als oogmerk op middellange termijn de werkloosheidscijfers terug te brengen tot het niveau van de landen met de beste prestaties op dit gebied. Ook dient zij de organisatorische voorzieningen met het oog op gezonde overheidsfinanciën in alle lidstaten te verbeteren.
<P><B>Verbetering van de kwaliteit van het bestaan</B>
<P>De Commissie zal ernaar streven het antwoord van Europa op de vragen die het dagelijks leven van de bevolking betreffen, met name in verband met milieu, voedselveiligheid, consumentenrechten, justitie en veiligheid en vervoer, te coördineren, te verbeteren en te versnellen. Met name zal zij trachten het ambitieuze witboek betreffende voedselveiligheid uit te voeren en Europa tot een gemeenschappelijke ruimte van rechtvaardigheid en veiligheid te maken.
<P>Het document is voorgelegd aan het Europees Parlement, de Raad en andere instellingen, en zal een bijdrage vormen aan het debat dat het Parlement volgende week in Straatsburg zal houden betreffende de strategische prioriteiten voor de ambtstermijn van de Commissie. Het document betreffende de strategische doelstellingen wordt vergezeld van een tweede document, waarin nader wordt ingegaan op het werkprogramma van de Commissie voor het jaar 2000.
<P>Voor nadere informatie kan contact worden opgenomen met : Ricardo Levi, Jonathan Faull, Peter Guilford, Eric Mamer, Luc Véron
<P>Het Werkprogramma van de Commissie voor 2000:
<P><A HREF="http://ec.europa.eu/off/work/2000/index_nl.htm">http://ec.europa.eu/off/work/2000/index_nl.htm</A>
<P>De strategische doelstellingen van de Commissie voor 2000-2005:
<P><A HREF="http://ec.europa.eu/off/work/2000-2005/index_nl.htm">http://ec.europa.eu/off/work/2000-2005/index_nl.htm</A>
<P>Beide documenten zullen beschikbaar zijn op de Commissiepagina "Werkprogramma's/Actieprogramma's/Richtsnoeren":
<P><A HREF="http://ec.europa.eu/off/work/index_nl.htm">http://ec.europa.eu/off/work/index_nl.htm</A>
