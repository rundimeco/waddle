					<p align="right"><b>IP/05/1500</b></p>
<p align="right">Brüsszel, 2005. november 30.</p>
<h1>
<a name="Heading4"></a><b>A Bizottság a migráció
kihívásaira válaszul kiemelt intézkedéseket terjeszt
elő</b></h1>
<p><b><i>A Bizottság a mai napon, az Európai Unió állam-
és kormányfőinek 2005. október 27-i, Hampton Court-i
informális találkozójának nyomán közleményt
fogadott el a migráció kezelésének javítását
célzó kiemelt intézkedésekről. E találkozón
az állam- és kormányfők megújított
intézkedések meghozatalát szorgalmazták a
migrációs hullámok kezelésére, a Bizottságot pedig
arra kérték fel, hogy dolgozzon ki egy sor azonnali, gyakorlati
intézkedést, amelyeket a kibocsátó és
tranzitországokkal partnerségben lehet előremozdítani. A
Bizottság közleményében előterjesztett, a
migrációs kérdésekre vonatkozó
kezdeményezések előrevitelére a Bizottság a
fejlesztés, a külpolitika – különösen az
európai szomszédságpolitika –, illetve a szabadság,
biztonság és igazságügyek területén végzett
munkájának jelenlegi keretei között kerül sor.
</i></b></p>
<p>A közlemény előterjesztése során a három
érintett európai biztos – Franco Frattini alelnök, az
igazságügyekért, szabadságért és
biztonságért, Benita Ferrero-Waldner, a külpolitikáért
és az európai szomszédságpolitikáért és Louis
Michel, a fejlesztésért és a humanitárius
segítségnyújtásért felelős európai biztos
– hangsúlyozta: „<i>A migráció, ha jól kezelik,
kedvező hatással lehet az Európai Unióra és a
kibocsátó országokra egyaránt. Az illegális
migráció és különösen az emberkereskedelem
ugyanakkor tragédiákhoz vezethet. A Bizottság
kötelezettséget vállal arra, hogy –
együttműködésben a partnerországokkal –
megsokszorozza a migráció kiváltó okainak kezelése
érdekében ambiciózus fejlesztési politikája
megvalósítására tett erőfeszítéseit. E
kiváltó okok a rossz foglalkoztatási kilátások és
az emberi jogok tiszteletben tartásának hiánya. A Bizottság
e problémák kezelése érdekében partnerségeket
épít ki az Európa szomszédságában lévő
és a távolabbi kibocsátó és tranzitországokkal
egyaránt.”</i></p>
<p>A biztosok azt is elmondták:<i> „Fontos, hogy e kihívást
jelentő probléma biztonsági, fejlesztési és emberi jogi
vetületeinek megoldása érdekében jobban és
összehangoltabban vegyük igénybe a rendelkezésünkre
álló eszközöket, összegyűjtve valamennyiünk
szakértelmét.” </i></p>
<p>A keletről érkező migrációs hullámok
kezelésére tett jelentős erőfeszítések
ellenére a Ceutában és Melillában nemrég lezajlott
események, illetve a Lampedusa szigetén és Máltán
előállt helyzet világosan jelzi, hogy sürgős
intézkedésekre van szükség a mediterrán
térségből és különösen Afrikából
érkező migráció kezelésével kapcsolatban: a
közlemény is főleg ez utóbbira összpontosít. </p>
<p>A Bizottság, elismerve, hogy a migráció globális
jelenség, három intézkedési kört határozott meg:
</p>
<ul>
<li>A tagállamok közötti együttműködés
és az intézkedések megerősítése a
migráció témakörében – A Bizottság
többek között azt javasolja, hogy az Európai Unió
vizsgálja meg alaposan egy felügyeleti rendszer, illetve egy
mediterrán térségbeli partiőrség-hálózat
felállításának kivitelezhetőségét, amely
lefedhetné a Földközi-tenger teljes partszakaszát, így
biztosítva az illegális migráció
felderítéséhez és a vízi életmentéshez
szükséges eszközöket. A nemrégiben
felállított Európai Határrendészeti
Ügynökség (Frontex) megfelelő eszközt jelent az
Európai Unió számára, hogy határozott lépést
tegyen az operatív együttműködés javítása
felé, a közlemény ennek megfelelően azt javasolja, hogy az
ügynökséget vonják be a felügyeleti
tevékenység koordinálásába. </li>
<li>A legfontosabb afrikai kibocsátó országokkal
együttműködésben az Európai Uniónak
elsősorban a szegénység kezeléséhez kell továbbra
is hozzájárulnia. Az is fontos ugyanakkor, hogy az Európai
Unió tagállamai és a kulcsfontosságú harmadik
országok közösen kidolgozzanak egy stratégiát, illetve
egy működési együttműködést a
kibocsátó, tranzit- és célországok között,
annak érdekében, hogy a fő migrációs útvonalak
teljes hosszán hatékonyabban kézben tarthassák a
migrációt. Ez a szolidaritáson alapuló párbeszéd a
partnerség szellemében kiterjedhet azokra az intézkedésekre,
amelyek célja, hogy sikert kovácsoljanak a legális
migrációból, miközben még hatékonyabbá teszik
az illegális migráció és az emberkereskedelem elleni
küzdelmet.</li>
<li>Együttműködés a szomszédos országokkal –
Az euro-mediterrán partnerség (Euromed) tagjainak a konstruktív
partnerség szellemében fokozniuk kell a migráció
kezelésének javítása érdekében tett
erőfeszítéseiket. Az Európai Unió jelenlegi
szakpolitikái keretében együtt fog működni az
észak-afrikai országokkal, hogy segítse a migrációs
és menekültáramlatok, illetve az emberkereskedelem jobb
kezelését célzó erőfeszítéseiket,
továbbá támogassa a migráció törvényes
csatornáit. Az EU műszaki szakértői rendelkezésre
bocsátásával, a testvérvárosi programok fokozott
alkalmazásával, és mediterrán térségbeli partnerei
kezdeményezéseihez nyújtott képzés, szükség
esetén felszerelés és pénzügyi segítség
biztosításával támogatja ezen országokat. Az
euro-mediterrán partnerek ezen intézkedések közül
sokról már megállapodtak, és beemelték őket a
november 28-án, Barcelonában tartott csúcstalálkozó
során elfogadott Ötéves
munkaprogramba<sup><b><a name="fnB1" href="#fn1">[1]</a></b></sup>.</li></ul><p>A
javasolt kezdeményezések nyomon követésének
köszönhetően a Bizottság 2006 végéig
jelentést tehet a Tanácsnak a javasolt kezdeményezések
első eredményeiről.</p>
<hr><p><sup><b><a name="fn1" href="#fnB1">[1]</a></b></sup> Lásd<b> a
„10th Anniversary Euro-Mediterranean Summit, Barcelona 27 and 28 November
2005 – Five Year Work Programme” (10. euro-mediterrán
csúcstalálkozó, 2005. november 27-28. – Ötéves
munkaprogram) című írást a </b><a
href="http://consilium.europa.eu/ueDocs/cms_Data/docs/pressData/en/er/87165.pdf">http://consilium.europa.eu/ueDocs/cms_Data/docs/pressData/en/er/87165.pdf</a><b>
címen.</b><br></p>


