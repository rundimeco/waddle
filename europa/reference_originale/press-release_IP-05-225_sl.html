					<p align="right"><b>IP/05/225</b></p>
<p align="right">Bruselj, 1. marca 2005</p>
<h1>
<a name="Heading4"></a><b>"POMOČ &#8211; za življenje brez
tobaka": EU sprožila novo protikadilsko akcijo</b></h1>
<p><b><i>Mladi ljudje, nekadilci in osebe, ki želijo opustiti kajenje,
lahko dobijo pomoč za zagotavljanje življenja brez tobaka, na podlagi
nove, 72 milijonov evrov vredne protikadilske akcije, ki jo je EU sprožila
danes. Komisar EU za zdravje in varstvo potrošnikov Markos Kyprianou je
akcijo odprl na Rond-Point Schuman pred sedežem Evropske komisije v
palači Berlaymont v Bruslju s razgrnitvijo slogana akcije "POMOČ: za
življenje brez tobaka" na orjaški napihljivi strukturi, ki bo obiskala
vseh 25 glavnih mest v EU. Novo akcijo je za Evropsko komisijo oblikoval
konzorcij zdravstvenih strokovnjakov in strokovnjakov na področju odnosov z
javnostjo (za podrobnosti glej <a
href="/rapid/pressReleasesAction.do?reference=MEMO/05/68&format=HTML&aged=0&language=EN&guiLanguage=fr">MEMO/05/68</a>).
Potujoči del akcije bo v poletnih mesecih spremljala oglaševalska
akcija "POMOČ", ki bo predvajana na televiziji in v kinematografih. Komisar
Kyprianou je povedal naslednje: "Bolezni in smrti, ki jih povzroča kajenje,
stanejo države članice EU vsako leto 100 milijard evrov. Akcije
preprečevanja in osveščanja, kakor je "POMOČ", so
naložba v bolj zdravo in svetlejšo prihodnost naših
državljanov. Poleg promocije nekadilskega življenjskega sloga med
mladimi, bo akcija opozorila tudi na nevarnosti pasivnega kajenja in podprla
prizadevanja za vse več javnih mest brez tobaka." Evropska komisija je novi
akciji namenila 72 milijonov evrov za obdobje od letošnjega leta do leta
2008. Glavni ciljni skupini sta sestavljeni iz mladostnikov (starih od 15 do 18
let) in mladih odraslih ljudi (starih od 18 do 30 let).</i></b></p>
<p><a name="_Hlt96924617"></a><a name="_Hlt96924618"></a>Markos Kyprianou,
evropski komisar za zdravje in varstvo potrošnikov, je dodal še
naslednje: “Osem od desetih kadilcev začne svojo kadilsko pot v
najstniških letih<i>. Ko se razvije v odvisnost, ta navada spravi veliko
kadilcev v prezgodnji grob. Vsako leto 650.000 državljanov EU umre zaradi
bolezni, ki jih povzroča kajenje. Trdno sem odločen, da naredim vse,
kar je v moji moči, da mladim ljudem preprečim, da začnejo
kaditi, mladim kadilcem pa pomagam, da se te navade znebijo, še preden jim
uniči zdravje. Želim si velikega premika v družbi, pri čemer
bo življenje brez tobaka postalo norma, odvisniki od kajenja pa vse bolj
zanemarljiva manjšina. Če bi vse države članice EU sledile
zgledu Irske, Italije in Malte in prepovedale kajenje na javnih mestih, bi
uresničitev tega slej ko prej postala realna.</i>”</p>
<p>Akcija “POMOČ” je druga večja protikadilska akcija na
ravni EU, ki jo vodi Komisija. Gradila bo na izkušnjah prve podobne akcije,
imenovane “Naj ti ne bo nerodno reči ne”, ki je potekala med
letoma 2002 in 2004 in dosegla več kot eno milijardo mladih ljudi po vsej
EU (glej <a
href="/rapid/pressReleasesAction.do?reference=IP/04/1284&format=HTML&aged=0&language=EN&guiLanguage=fr">IP/04/1284</a>).
Akcija “POMOČ” je sestavljena iz potujočega dela akcije in
akcije odnosov z javnostjo, oglaševalske akcije in spletnih strani, ki
ponujajo pomoč pri opuščanju kajenja. Evropski tobačni
medijski observatorij bo načrtno zbiral in analiziral protikadilska
sporočila v evropskih medijih.</p>
<p>Akcijo “HELP” je zasnoval konzorcij zdravstvenih strokovnjakov in
medijskih podjetij. Medijska podjetja, ki izvajajo akcijo, delujejo v
partnerstvu z nevladnimi organizacijami in organi javnega zdravstva, ki so
združeni v Evropski mreži za preprečevanje kajenja (ENSP). Svojo
strategijo so razvila na podlagi prispevka strokovnega svetovalnega odbora, ki
mu predseduje profesor Gerard Hastings iz centra za raziskave tobačnega
nadzora na univerzi Stirling. Konzorciju je bila pogodba za izvajanje nove
akcije EU dodeljena na podlagi javnega razpisa, ki ga je  leta 2004 izvedla
Komisija.  </p>
<p><a name="_Hlt97094400"></a><a name="_Hlt97094401"></a><b>Več</b><b>
informacij je na voljo na:</b></p>
<p><a
href="http://ec.europa.eu/health/ph_determinants/life_style/Tobacco/help_en.htm">http://ec.europa.eu/health/ph_determinants/life_style/Tobacco/help_en.htm</a>,</p>
<p><a
href="http://ec.europa.eu/mediatheque/photo/index_en.html">http://ec.europa.eu/mediatheque/photo/index_en.html</a></p>
<p>in </p>
<p><a href="http://www.help-eu.com">http://www.help-eu.com</a></p>
<p>Glej tudi <a
href="/rapid/pressReleasesAction.do?reference=MEMO/05/69&format=HTML&aged=0&language=EN&guiLanguage=fr">MEMO/05/69</a>
za več informacij o ukrepih EU na področju tobačnega nadzora.</p>

