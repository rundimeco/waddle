					<p align="right"><b>IP/06/1576</b></p>
<p align="right">Bruxelles, 17 noiembrie 2006</p>
<h1>
<a name="Heading4"></a><b>Copiii europeni şi Margot
Wallström discută despre viitorul Europei în direct pe
Internet</b></h1>
<h2>
<a name="Heading7"></a><b><i>Luni, 20 noiembrie, la ora 16.00 CET, copii din
toate ţările Europei se vor întâlni online cu
vicepreşedintele Comisiei Europene, doamna Margot Wallström, comisar
pentru relaţii instituţionale şi strategia de comunicare, pentru
a discuta despre viitorul Europei.</i></b></h2>
<p>„<i>Atunci când vorbim despre viitorul Europei, noi, oamenii
politici, trebuie să acordăm atenţia cuvenită părerilor
tuturor cetăţenilor, iar copiii sunt şi ei, fără
îndoială,  cetăţeni - ei reprezintă viitorul
nostru</i>.<i> Prin urmare, este important să ne asigurăm că
vocea lor este auzită şi părerile lor sunt luate în
considerare în această dezbatere</i>", a declarat Margot
Wallström, înainte de începerea dialogului în direct.</p>
<p><b>„</b><i>Dreptul copiilor la participare este un principiu
fundamental consacrat în Convenţia Naţiunilor Unite privind
drepturile copilului, care a fost ratificată de către toate statele
membre ale UE şi a fost recunoscută ca atare de Comisie în
recenta sa Comunicare privind drepturile copilului. Organizaţia
„Salvaţi Copiii“ salută acest dialog online, considerat
drept un pas înainte spre o UE care îi ascultă pe cei mai tineri
cetăţeni ai săi şi învaţă de la
ei</i>“, a<b> </b>subliniat Olivia Lind Haldorsson, şeful biroului
din Bruxelles al organizaţiei „Salvaţi Copiii“. </p>
<p>Tineri din Finlanda, Lituania, România, Spania şi Regatul Unit vor
participa la o discuţie cu Margot Wallström, evenimentul fiind
transmis în direct pe Internet în 21 de limbi. Copii şi tineri
din toate ţările Europei şi din celelalte părţi ale
lumii sunt invitaţi să adreseze grupului de discuţii
părerile, comentariile şi întrebările lor şi să
urmărească dezbaterile în direct pe Internet. Participarea la
acest dialog este deschisă tuturor tinerilor cu vârste de
până la 18 ani. <br>Adresa dialogului în direct pe Internet este
următoarea: </p>
<p><a
href="http://www.managenergy.tv/me_portal/com/dg_comm_webcast_november_2006">http://www.managenergy.tv/me_portal/com/dg_comm_webcast_november_2006</a></p>
<p>Evenimentul este organizat de Comisia Europeană şi organizaţia
„Salvaţi Copiii“ în cadrul Planului D şi al
procesului de consultare pentru elaborarea Cărţii albe privind o
politică europeană de comunicare.</p>

