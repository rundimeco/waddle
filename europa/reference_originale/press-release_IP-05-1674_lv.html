					<p align="right"><b>IP/05/1674</b></p>
<p align="right">Briselē, 2005. gada 21. decembrī</p>
<h1>
<a name="Heading4"></a><b>Komisija ierosina Eiropas
stratēģiju dabas resursu ilgstošai
izmantošanai</b></h1>
<p><b><i>Šodien Eiropas Komisija ir ierosinājusi jaunu pieeju, lai
nodrošinātu dabas resursu ilgstošu izmantošanu.
Stratēģijas mērķis ir samazināt Eiropā un
visā pasaulē ar resursu izmantošanu saistīto ietekmi uz
vidi, vienlaikus saglabājot ekonomikas izaugsmi. Ietekme, kas ir
saistīta ar nesaimniecisku izmantošanu, ietver, piemēram, klimata
pārmaiņas, ko izraisa izrakteņu kurināmā
izmantošana un pārmērīga tīrā ūdens, augsnes
un noteiktu zivju krājumu izmantošana. Stratēģijā
galvenā uzmanība ir pievērsta zināšanu
uzlabošanai, uzraudzības līdzekļu
attīstīšanai un stratēģiskās pieejas
veicināšanai īpašās ekonomikas nozarēs ES
dalībvalstīs un citviet pasaulē . Šī
stratēģija ir viena no septiņām
“tematiskajām” stratēģijām, kura ir
paredzēta saskaņā ar 6. Vides rīcības programmu
(2002.-2012.), un ir cieši saistīta ar atkritumu apsaimniekošanas
stratēģiju, kuru arī pieņēma šodien.</i></b></p>
<p>Vides komisārs Stavrs Dims teica: „Eiropas ekonomika izmanto
ļoti daudz dabas resursu. Tos izmantojot, bieži tiek nodarīts
kaitējums videi, apdraudēti resursu avoti, no kuriem mēs esam
atkarīgi, un līdz ar to – apdraudēta mūsu
turpmākā izaugsme. Tiek veicināta atkritumu kalnu
rašanās. Mums nepieciešama visaptveroša pieeja, ar kuru var
aplēst, kāda ir ietekme uz resursu izmantošanu un ar kuru mums
sniedz informāciju politikas izstrādei, lai mēs varētu
rīkoties. Tas varētu mūs būtiski tuvināt
ilgspējīgai attīstībai.”</p>
<p><b>Resursu izmantošanas ietekme uz vidi</b></p>
<p>Saimnieciskā darbība vienmēr ir bijusi resursu
izmantošanas galvenais dzinējspēks. Pieaugot globālajai
ekonomikas izaugsmei, palielinās arī dabas resursu – zemes,
mežu, dzīvās dabas, augsnes, gaisa, ūdens, izrakteņu
kurināmā un izejvielu izmantošana. Taču daudzi
pašreizējās izmantošanas modeļi un tehnoloģijas
atstāj uz vidi tādu ietekmi, kas pakļauj briesmām
turpmāko resursu pieejamību. Nesenais Tūkstošgades
novērtējuma
ziņojums<sup><a name="fnB1" href="#fn1">[1]</a></sup>, kas tika
izstrādāts Apvienoto Nāciju aizbildnībā, rāda, ka
15 no 24 ekosistēmām, kas apgādā ar izejmateriāliem un
atbalsta dzīvību uz Zemes, ir noplicinātas vai izmantotas
bezatbildīgi, tādējādi apdraudot visu planētu.</p>
<p><b>“Lielāka vērtība-mazāka ietekme-labākas
alternatīvas”</b></p>
<p>Ar ”Dabas resursu Ilgstošas izmantošanas tematisko
stratēģiju” tiek izstrādāta politikas struktūra,
lai samazinātu resursu izmantošanas ietekmi uz vidi augošas
ekonomikas apstākļos. Tās mērķi ir “vairāk
vērtības-mazāka ietekme-labākas
alternatīvas”:</p>
<ul>
<li>lielāka vērtība – radot lielāku vērtību,
izmantojot mazāk resursu (resursu produktivitātes
palielināšana);</li>
<li>mazāka ietekme – samazinot izmantoto resursu vispārējo
ietekmi uz vidi (ekoefektivitātes palielināšana);</li>
<li>labākas alternatīvas – ja nav iespējams panākt
tīrāku izmantošanu, aizstāt pašreiz izmantotos resursus
ar labākām alternatīvām.</li></ul><p>Tas ir jāsasniedz
visā resursu izmantošanas dzīves ciklā, nepieļaujot, ka
ietekme uz vidi pāriet no viena posma uz otru vai uz citām
valstīm. Tā kā atkritumi ir resursu dzīves cikla
pēdējais posms, resursu stratēģija radīs svarīgu
informāciju tematiskajai stratēģijai par atkritumu
novēršanu un pārstrādi, atbalstot atkritumu
samazināšanu. </p>
<p><b>Stratēģijā ierosinātie pasākumi</b></p>
<p>Izvēloties 25 gadu perspektīvu, stratēģijā ir
ierosināti vairāki pasākumi, tostarp:</p>
<ul>
<li>datu centrs, ko vada Eiropas Komisija, lai apkopotu visas pieejamās
zināšanas par dabas resursiem un informētu lēmuma
pieņēmējus;</li>
<li>starptautiska ekspertu grupa, kas izveidojama kopā ar Apvienoto
Nāciju Vides programmu (UNEP), lai sniegtu neatkarīgas
zinātniskas konsultācijas par globāliem resursu izmantošanas
aspektiem;</li>
<li>dalībvalstu pasākumu un programmu izstrādāšana
augsta līmeņa ekspertforuma vadībā, kurā
piedalītos Komisija, dalībvalstis un citas ieinteresētās
puses;</li>
<li>resursu izmantošanas ietekmes aplūkošana ekonomikas sektora
rīcības plānos, kurus Komisija ir paredzējusi
izstrādāt, ņemot vērā tās stratēģiju
izaugsmei un nodarbinātībai; </li>
<li>visbeidzot līdz 2008. gadam jāizstrādā
rādītāji, lai uzraudzītu un regulāri
pārskatītu virzību uz stratēģijas mērķu
sasniegšanu.</li></ul><p><b>Tematiskās stratēģijas</b></p>
<p>Pārējās piecas tematiskās stratēģijas, ko
izstrādā Komisija, attiecas uz gaisa piesārņošanu
(iesniegta 2005. gada 21. septembrī) un jūras vidi
(2005. gada 24. oktobrī), kā arī uz augsni,
pesticīdiem un pilsētvidi. </p>
<p>Tematiskās stratēģijas ir laikmetīgs lēmumu
pieņemšanas veids. To pamatā ir plaša pētniecība
un apspriešanās ar ieinteresētajām aprindām, tās
pievēršas jautājumiem, izmantojot vienotu koncepciju, kas
ņem vērā saistību ar citām problēmām un
politikas jomām un veicina labāku noregulējumu. </p>
<p>Sīkākai informācijai par resursu stratēģiju
skatīt <a
href="/rapid/pressReleasesAction.do?reference=MEMO/05/497&format=HTML&aged=0&language=EN&guiLanguage=fr">MEMO/05/497</a>.<br>Pilns
stratēģijas teksts atrodams:</p>
<p><a
href="http://ec.europa.eu/environment/natres/index.htm">http://ec.europa.eu/environment/natres/index.htm</a><br>Video
ziņu izlaidums par stratēģiju televīzijas stacijām un
tīkliem ir pieejams bez
maksas:<br><a name="_Hlt117935420"></a><a name="_Hlt117935421"></a><a name="_Hlt119390259"></a><a name="_Hlt119390260"></a><a
href="http://www.tvlink.org">http://www.tvlink.org</a></p>
<hr><p><sup><b><a name="fn1" href="#fnB1">[1]</a></b></sup> <a
href="http://www.millenniumassessment.org/en/index.aspx">http://www.millenniumassessment.org/en/index.aspx</a>.
</p>
<p>	Populārā Tūkstošgades ekosistēmas
novērtējuma ziņojuma kopsavilkums atrodams: <a
href="http://www.greenfacts.org/ecosystems/">http://www.greenfacts.org/ecosystems/</a>.</p>


