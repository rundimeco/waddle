					<p align="right"><b>IP/07/1394</b></p>
<p align="right">Брюксел, 26
септември 2007
г.</p>
<h1>
<a name="Heading4"></a><b>Комисар
Орбан:
„Повече
млади
европейци
изучават
чужди езици и
започват
чуждоезиковото
си обучение
на по-млада
възраст,
отколкото
техните
родители“</b></h1>
<h2>
<a name="Heading7"></a><b><i>На 25
септември
Европейската
комисия прие
доклад
относно
прилагането
на плана за
действие
„Насърчаване
на
чуждоезиковото
обучение и
езиковото
многообразие
2004-2006“. В доклада
се заключава,
че почти
всички
държави-членки
са подобрили
чуждоезиковото
си обучение,
особено що се
касае до
младите
възрастови
групи. На
етапа на
средното
образование
изучаването
на два чужди
езика е
направено
достъпно за
голям брой
ученици, но
тази
тенденция не
е валидна за
всички
държави-членки.
По-нататък в
доклада се
отбелязват
някои
слабости в
предоставянето
на езиково
обучение за
възрастни. </i></b></h2>
<p>„Повече
млади
европейци
изучават
чужди езици и
започват
чуждоезиковото
си обучение
на по-млада
възраст,
отколкото
техните
родители“,
заяви
комисар
Леонард
Орбан,
отговарящ за
многоезичието,
допълвайки:
„След
тригодишни
усилия
националните
политики по
отношение на
чуждите
езици са
много
по-последователни:
налице е общо
съгласие по
отношение на
основни
проблеми,
като да речем
значимостта
на
владеенето
на чужди
езици като
основно
умение за
обучението
през целия
живот, както и
по отношение
на
необходимостта
от обучение
на учениците
по два чужди
езика в курса
на началното
им
образование.
Някои
области все
още се
нуждаят от
подобрения:
да се разшири
обхватът на
езиковото
обучение до
всички
образователни
сфери, да се
обогати
изборът от
преподавани
езици, да се
утвърдят
училища с
широко
застъпено
преподаване
на чужди
езици."</p>
<p>През 2002 г.
Европейският
съвет в
Барселона
изиска
по-нататъшни
действия „за
развиване на
основните
умения, в
частност
чрез
изучаване на
поне два
чужди езика
във възможно
най-ранна
възраст“.
Първата
инициатива
на Комисията
в отговор на
това бе
планът за
действие
„Насърчаване
на
чуждоезиковото
обучение и
езиковото
многообразие
2004-2006“, който
очертава три
стратегически
области за
намеса:
насърчаване
на
чуждоезиковото
обучение
през целия
живот,
подобряване
на
качеството
на
чуждоезиковото
обучение,
изграждане
на среда,
подходяща за
развиване на
езикови
умения.
Приетият
доклад касае
дейността
както на
Комисията,
така и на
държавите-членки.
Голямото
предизвикателство,
което
продължава
да стои пред
онези, които
вече не са в
сферата на
началното
образование,
като в
голямата си
част това са
възрастни, е
нуждата от
подобряване
на езиковите
умения. Има
също така
дефицит на
преподаватели
по чужди
езици и на
възможности
за тяхната
мобилност.</p>
<p>Докладът
изобилства
от примери на
добри
практики.
Белгия, Чехия,
Естония,
Франция,
Германия,
Литва,
Румъния,
Словения,
Испания,
например, са
посочени във
връзка с
въвеждането
на
двуезичното
обучение,
включително
обучението
по даден
предмет на
чужд език.
Австрия,
Франция,
Германия,
Гърция,
Италия,
Словения,
Словакия,
Финландия,
Норвегия и
Швеция
насърчават
изучаването
на езика на
съседна
държава,
понякога
създавайки
двуезични
класове. С цел
да бъде
стимулирано
езиковото
обучение в
зряла
възраст в
някои страни,
като
например в
Белгия и в
Чехия, е
въведена
система на
"ваучери",
съфинансирана
от държавата,
работодатели
и
потребители.
В Естония,
Полша и в
други
източноевропейски
страни пък е
създадена
система за
преквалификация
на учителите,
най-вече на
учители по
руски език,
които да
получат
възможност
да
преподават
английски
език. В
Румъния за
учителите в
селскостопанските
райони е
въведено
дистанционно
обучение по
френски и
английски
език.  <br>С
пълния текст
на доклада
може да се
запознаете
на адрес:</p>
<p><a
href="http://ec.europa.eu/dgs/education_culture/publ/pdf/lingua/br2007_bg.pdf">http://ec.europa.eu/dgs/education_culture/publ/pdf/lingua/br2007_bg.pdf</a></p>

