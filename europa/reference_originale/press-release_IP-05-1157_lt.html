					<p align="right"><b>IP/05/1157</b></p>
<p align="right">Briuselis, 2005 m. rugsėjo 19 d.</p>
<h1>
<a name="Heading4"></a><b>Aplinkosauga: Komisija remia 89
naujovių projektus 17 valstybių suteikdama 71 milijoną
eurų</b></h1>
<p><b><i>Europos Komisija patvirtino finansavimą 89 aplinkosaugos
naujovių projektams 17 valstybių pagal programą LIFE aplinka -
2005.  Šiais projektais bus pademonstruoti nauji labai įvairių
aplinkosaugos problemų sprendimo metodai ir būdai ir taip
prisidėta prie Europos aplinkos gerinimo. Projektams vadovauja
„paramos gavėjai“, arba projektų vykdytojai, Belgijoje,
Danijoje, Estijoje, Suomijoje, Prancūzijoje, Vokietijoje, Graikijoje,
Vengrijoje, Airijoje, Italijoje, Liuksemburge, Nyderlanduose, Portugalijoje,
Rumunijoje, Ispanijoje, Švedijoje ir Jungtinėje Karalystėje. 
Iš viso į šiuos projektus bus investuota 220 milijonų
eurų, iš jų 71 milijoną eurų sumokės ES.
</i></b></p>
<p>Aplinkosaugos komisaras Stavros Dimas teigė: „Programa <i>LIFE
aplinka</i> remiamas dar veiksmingesnių ir naujoviškesnių
technologijų, skirtų aplinkosaugos klausimams spręsti,
kūrimas. Šiomis naujovėmis prisidedama ir prie ES konkurencingumo
bei augimo tikslų.“</p>
<p>Šiais metais Komisija gavo 534 paraiškas dėl finansavimo pagal
programą <i>LIFE aplinka</i> iš daugelio įvairių
viešų ir privačių organizacijų.   Komisija iš
jų atrinko 89 projektus, kuriuos įgyvendinant bus taikomos naujos
aplinkosaugos problemų sprendimo technologijos.</p>
<p>Šiais metais pagal atrinktų projektų skaičių (31) ir
skirtą ES finansavimą (27 milijonai eurų, sudarantys 39 % viso
finansavimo) pirmauja atliekų tvarkyba.  Ekonominės veiklos poveikio
aplinkai mažinimas - antroji populiariausia tema, nagrinėjama 22
projektuose (17 milijonų eurų).  Beveik penktadalis ES finansavimo (14
milijonai eurų) bus skirtas 17 projektų, kurie susiję su
tvariuoju požeminio ir paviršinio vandens valdymu.  Dvylikos
projektų objektas - tvarioji žemės naudojimo plėtra ir
planavimas; jiems teks apytikriai 9 milijonai eurų (t. y. 10 %) turimo ES
finansavimo. Galiausiai septyniais projektais nagrinėjamas produktų ir
paslaugų poveikis aplinkai (5 milijonai eurų).</p>
<p><b>PROGRAMA <i>LIFE</i></b></p>
<p>LIFE - tai ES finansinė priemonė, kuria remiami aplinkosaugos ir
gamtosaugos projektai visoje Europos Sąjungoje, kai kuriose šalyse
kandidatėse, stojančiosiose valstybėse bei kaimyninėse
šalyse. Programos tikslas - prisidėti prie ES aplinkos politikos
kūrimo ir įgyvendinimo finansuojant konkrečią veiklą. 
Nuo 1992 m. pagal programą <i>LIFE </i>buvo bendrai finansuota apie 2 500
projektų, aplinkos apsaugai skirta 1 500 milijonų eurų.</p>
<p>Pagal vieną iš trijų programos <i>LIFE</i> teminių
dalių <i>LIFE aplinka</i> finansuojami naujovių bandomieji ir
demonstraciniai projektai.  Kitos dvi dalys - programos <i>LIFE gamta</i> ir
<i>LIFE trečiosios šalys</i>.  Programa <i>LIFE gamta</i> orientuota
į ES direktyvų dėl laukinių paukščių ir
laukinės gamtos bei natūraliųjų biotopų apsaugos,
ypač pagal šią direktyvą sukurto <i>Natura 2000</i>
draustinių tinklo, įgyvendinimą   Programa <i>LIFE
trečiosios šalys</i> padedama šalims, esančioms prie
Viduržemio ir Baltijos jūrų, stiprinti jų aplinkos apsaugos
gebėjimus. Apie projektus, patvirtintus pagal programas <i>LIFE gamta</i>
ir <i>LIFE trečiosios šalys</i>, žr. pranešimus spaudai <a
href="/rapid/pressReleasesAction.do?reference=IP/05/1155&format=HTML&aged=0&language=EN&guiLanguage=en">IP/05/1155</a>
ir <a
href="/rapid/pressReleasesAction.do?reference=IP/05/1156&format=HTML&aged=0&language=EN&guiLanguage=en">IP/05/1156</a>.</p>
<p>Galiojanti programa <i>LIFE</i> (<i>LIFE III</i>) baigiasi 2006 metų
pabaigoje. Komisija pasiūlė naują 2007-2013 m. programą
<i>LIFE+</i>; jos biudžetas turėtų būti 2,19 milijardų
eurų. Šiuo metu pasiūlymas svarstomas Ministrų Taryboje ir
Europos Parlamente. </p>
<p><b>Apie tai plačiau:</b></p>
<p>88 projektų, finansuojamų pagal programą <i>LIFE aplinka</i>,
santrauką rasite priede.  Išsamesnę informaciją apie
kiekvieną projektą galima rasti</p>
<p><a
href="http://ec.europa.eu/environment/life/project/index.htm">http://ec.europa.eu/environment/life/project/index.htm</a>
. </p>
<p align="right"><b>PRIEDAS</b></p>
<p><b><i>LIFE aplinka</i> 2005 m. projektų apžvalga pagal VALSTYBES 
</b></p>
<p><b>belgija - 2 projektai</b></p>
<p>Abiejuose projektuose nagrinėjama <b>vandens ūkio tvarkyba</b>.
Pirmuoju projektu bus įgyvendinamos saugaus pesticidų naudojimo
geriausios praktikos valdymo gairės siekiant užkirsti kelią
paviršinio ir požeminio vandens taršai.  </p>
<p>Antruoju bus įrodyta, kad kaip metalų nusodinimas vietoje
žinomas būdas yra tvarus sprendimas spalvotaisiais metalais
užterštam požeminiam vandeniui išvalyti.</p>
<p><b>DANIJA - 6 PROJEKTAI</b></p>
<p><a name="_Ref111348773"></a>Dviejuose projektuose sprendžiami <b>vandens
ūkio tvarkybos</b> klausimai. Pirmuoju projektu siekiama sumažinti
azoto ir fosforo likučius dėl žemės ūkio veiklos
Odensės upės baseine, laikantis ES vandens pagrindų
direktyvos<sup><b><a name="fnB1" href="#fn1">[1]</a></b></sup> tikslų.</p>
<p>Antrasis projektas susijęs su trijų Vidurio ir Rytų
Jutlandijos žemės ūkio regionų integruotąja
paviršinio ir požeminio vandens apsauga. </p>
<p>Dviem projektais siekiama sušvelninti <b>ekonominės veiklos
poveikį aplinkai</b>. Pirmasis projektas yra bandomasis tyrimas, kuriuo bus
patikrintas naujųjų „biologinių dangų“
naudojimas siekiant sumažinti sąvartynų šiltnamio
efektą sukeliančių dujų emisijas. </p>
<p>Antruoju projektu bus įrodyta šaldymo sistemos prototipo, skirto
didelėms universalinėms parduotuvėms, ir panašių
priemonių, naudojančių anglies dioksidą kaip šaldymo
medžiagą, nauda aplinkai, saugai ir prekybai.  </p>
<p><b>Atliekų tvarkybos</b> srityje pirmuoju projektu siekiama deginant
susidarantį nuotekų dumblą pakartotinai panaudoti gaminant
betoną.   Antruoju bus tikrinamas atliekų ir nuotekų dumblo kaip
žaliavos panaudojimo tinkamumas Danijos, Prancūzijos, Vokietijos ir JK
akmens vatos gamybos įmonėse. </p>
<p>Estija - 1 projektas</p>
<p>Projektu siekiama sumažinti <b>ekonominės veiklos poveikį
aplinkai</b>. Juo bus įrodyta, kad kiaulių mėšlas gali
būti visiškai apdorotas ir panaudojamas energijai ir antrinei
žaliavai (vandeniui ir trąšoms) gaminti naudojant naują
technologiją, apimančią mėšlo fermentaciją,
biologinių dujų perdirbimą į žaliąją
energiją ir šilumą bei visišką perdirbamų ir
neperdirbamų komponentų atskyrimą. </p>
<p><b>suomija - 2 projektai</b></p>
<p>Abu projektai nagrinėja <b>atliekų tvarkybą</b>. Pirmuoju
projektu tiriamos elektros ir elektroninės įrangos atliekų
perdirbimo galimybės laikantis ES teisės
aktų<sup><b><a name="fnB2" href="#fn2">[2]</a></b></sup>,
didžiausią dėmesį skiriant kaimo vietovėms.</p>
<p>Antrojo projekto objektas - Helsinkio namų ūkiai, mokyklos ir
dienos priežiūros centrai; juo siekiama didinti informuotumą ir
užtikrinti, kad susidariusių atliekų kiekis neviršytų
2003 metų lygio.</p>
<p><b>PRANCŪZIJA - 11 PROJEKTŲ</b></p>
<p>Pirmuoju <b>vandens ūkio tvarkybos projektu</b> gerinant augalų
apsaugos praktikas patobulinta purkštuvais purškiamų
pesticidų apimčių kontrole bus sumažinta vandens tarša
pesticidais.  Patirtimi bus pasidalyta su Italijos ir Ispanijos partneriais. 
</p>
<p>Trys projektai susiję su <b>švariomis technologijomis</b>. Vienu
bus parodyta mechaninė - ir aplinkai nekenkianti - alternatyva aeronautikos
ir kosmoso pramonėje naudojamoms sudėtingų formų
plokštėms chemiškai apdoroti. </p>
<p>Antruoju projektu siekiama sukurti švarią tekstilės apdorojimo
procesų technologiją, pagrįstą elektroflokuliacija.</p>
<p>Bendras trečiojo projekto tikslas - sumažinti keramikos
gaminių džiovinimo metu išsiskiriančio CO<sub>2</sub>
kiekį 30%.</p>
<p>Šeši projektai skirti <b>atliekų tvarkybai</b>.  Pirmuoju bus
prisidedama prie naujų bešvinių pramoninių surinkimo
linijų projektavimo, kūrimo ir patvirtinimo bei tiriamas naujų
bešvinių lydinių patikimumas laikantis Europos direktyvų
dėl elektros ir elektroninių įrenginių
atliekų<sup><b><a name="fnB3" href="#fn3">[3]</a></b></sup> ir dėl
pavojingų medžiagų naudojimo (RoHS) apribojimų tokiuose
įrenginiuose.</p>
<p>Antruoju projektu bus tobulinamas netinkamų eksploatuoti orlaivių
tvarkymo būdas.  Nepaisant didėjančio nebenaudojamų
lėktuvų skaičiaus (apie 250 per metus), nėra sukurta jokio
pripažinto orlaivių eksploatacijos nutraukimo saugiomis ir
aplinką tausojančiomis sąlygomis būdo. </p>
<p>Trečiuoju, De Sevro departamento projektu siekiama sumažinti
atliekas sukuriant paskatas gyventojams ir ūkio subjektams visuose
vartojimo ciklo etapuose.</p>
<p>Ketvirtuoju projektu bus įrodyta ultragarso technologijos, skirtos
sumažinti dumblo susidarymą nuotekų valymo įrenginyje,
techninė galimybė. </p>
<p>Penktuoju projektu bus įrodytas naujos ličio-jono baterijų,
visų pirma naudojamų mobiliesiems telefonams, nešiojamiems
kompiuteriams, fotoaparatams, žaislams ir t.t. valdyti, perdirbimo
technologijos galimybė. </p>
<p>Šeštuoju projektu švinas bus pakeistas kitais lydiniais
siekiant gaminti „žaliąją“ elektroniką,
skirtą aeronautikos ir karinės komunikacijos sistemoms. Tokiu
būdu bus laikomasi RoHS direktyvos, kuria nuo 2006 m. liepos 1 d.
uždraudžiamas švino naudojimas elektroninėje
įrangoje.</p>
<p>Paskutinis Prancūzijos projektas susijęs su <b>oro kokybės
valdymu</b>; juo bus sukurtas oro mėginių ėmiklis, kuriame bus
naudojamas naujas ore esančių žiedadulkių stebėsenos
metodas.  Vietoj žiedadulkių kiekio nustatymo pagal jų
morfologiją, bus naudojami realaus laiko antigeniškumo
(alergeniškumo) matavimai.</p>
<p><b>VOKIETIJA - 6 PROJEKTAI</b></p>
<p><a name="_Hlt111348841"></a><a name="_Hlt111348842"></a>Du projektai
susiję su <b>vandens ūkio tvarkyba</b>.  Pirmuoju projektu bus imamasi
integruoto metodo siekiant sumažinti pasklidžiąją
žemės ūkio taršą Vandens pagrindų direktyvos
prasme. </p>
<p>Antruoju projektu orientuojamasi į nuotekų valymo technologijų
tobulinimą naudojant naują technologiją, skirtą paversti
nuotekų dumblą sudarančias organines medžiagas tirpiomis ir
tinkamomis biologinių dujų gamybai.</p>
<p>Dviem projektais nagrinėjamos švarios technologijos siekiant
prisidėti prie <b>ekonominės veiklos poveikio aplinkai
</b>mažinimo. Pirmuoju projektu bus įrodytas naujos neorganinės
rišamosios medžiagos, naudojamos liejant aliuminio variklių
blokus, techninis ir aplinkosauginis veiksmingumas.  Metodas turėtų
sumažinti energijos išlaidas apytikriai 30 % ir ženkliai
sumažinti atliekas. </p>
<p>Antrasis projektas susijęs su paruošiamuoju vilnos apdorojimu
gaminant verpalus. Pagrindinis tikslas - absorbcinių organinių
halogenidų (AOX) emisijų pašalinimas ir valant naudojamų
chemikalų ženklus sumažėjimas dėl tvariojo
paruošiamojo apdorojimo plazma.</p>
<p>Vienas projektas susijęs su <b>atliekų tvarkyba</b> ir prevencija
kuriant bešvinio litavimo Europos elektronikos pramonėje mokymo
programą.   </p>
<p>Šeštuoju projektu siekiama sumažinti plieno pramonės
<b>poveikį aplinkai</b>; šiuo metu plieno pramonėje naudojamos
pavojingosios rūgštys šaltai valcuotiems lakštams nuvalyti.
Bus panaudotas naujas būdas nenaudojant chemikalų, pagrįstas
aukšto slėgio vakuumine technologija.</p>
<p><b>GRAIKIJA - 4 PROJEKTAI</b></p>
<p>Pirmasis projektas susijęs su <b>žemės naudojimo plėtra
ir planavimu</b>. Juo skatinamas dalyvavimas įgyvendinant ambicingą
Elefsinos įlankos miesto zonos socialinio ir aplinkos atnaujinimo iki 2020
metų planą.  </p>
<p>Antruoju, su <b>oro kokybės valdymu</b> susijusiu projektu siekiama
sukurti integruotąją oro taršos įvertinimo, stebėsenos
ir valdymo sistemą Kozanio prefektūroje (Vakarų Makedonijoje),
kurioje veikia didžiausia šalyje rusvųjų anglių
elektrinė.</p>
<p>Trečiasis projektas susijęs su <b>produktų ir paslaugų
poveikiu aplinkai</b>; juo bus įgyvendinama tvariųjų statybų
idėja remiantis integruotąja produktų politika,
įtraukiančia visas suinteresuotąsias šalis. </p>
<p>Paskutiniojo projekto objektas - <b>vandens ūkio tvarkyba</b> kuriant
aplinkai nekenkiančių technologijų priemonių rinkinį
siekiant mažinti žemės ūkio naudmenų taršą
iš pasklidųjų taršos šaltinių.  Technologijos bus
integruotos į Evroto upės baseino ir jo pakrantės zonos valdymo
planą. </p>
<p><b>VENGRIJA - 1 PROJEKTAS</b></p>
<p><b>Vandens ūkio tvarkybos</b> projektu įvertinamas pietinės
Vengrijos požeminio vandens taršos arsenu mastas. Juo bus sukurtas
bandomasis valdymo planas, į kurį bus įtraukta nauja arseno
pašalinimo technologija. </p>
<p><b>AIRIJA - 2 projektai</b></p>
<p>Abu projektai susiję su <b>atliekų tvarkyba</b>.  Pirmuoju projektu
bus sukurta demonstracinė priemonė, skirta automobilių
pramonėje naudojamoms sudedamosioms dalims ir surenkamiesiems mazgams
kurti; joje atsižvelgiama į atitikties aplinkai reikalavimus,
ypač į Netinkamų eksploatuoti transporto priemonių
direktyvą<sup><b><a name="fnB4" href="#fn4">[4]</a></b></sup>. </p>
<p>Antruoju projektu bus pademonstruota dėžių padėklo,
kurį gaminant pakartotinai panaudojamos padangų atliekos kartu su
lentpjūvių atliekomis ir nebetinkamų naudoti padėklų
skiedromis, aplinkosauginė ir konkurencinė nauda. </p>
<p><b>ITALIJA - 15 PROJEKTŲ</b></p>
<p>Penkiais projektais siekiama <b>kuo labiau sumažinti ekonominės
veiklos poveikį aplinkai</b> mažinant šiltnamio efektą
sukeliančių dujų emisijas arba tobulinant pažangiausius
turimus būdus (<i>angl</i>. – Best Available Techniques (BATs)).
Pirmuoju projektu bus sukurta energijos gamybos pagal naują
technologiją gaunant biologinę anglį iš biomasės
demonstracinė vieta. </p>
<p>Antruoju projektu bus tikrinami savivaldybės kietųjų
atliekų sąvartyne išmetamo anglies dioksido surinkimo būdai
siekiant sudaryti galimybes naudoti metodą plačiau. </p>
<p>Trečiuoju projektu bus pademonstruota, kaip kontroliuoti oro
drėgmę atmosferiniu slėgiu neaušinant; tokiu būdu bus
ženkliai sumažintas daugelyje pramonės šakų naudojamos
aušinimo įrangos energijos suvartojimas. </p>
<p>Ketvirtojo projekto objektas - apdirbant odą susidarančių
atliekų utilizavimas ir pakartotinis panaudojimas gryninant ir pakartotinai
naudojant nuotekas bei naudingų medžiagų ekstrahavimas.  </p>
<p>Penktuoju projektu pastačius demonstracinį įrenginį bus
įvertintas etaloninių pažangiausių turimų
būdų taikymas mažoms ir vidutinėms tekstilės
pramonės įmonėms. </p>
<p>Kitais dviem projektais nagrinėjamas <b>produktų ir paslaugų
poveiko aplinkai mažinimas</b>. Pirmuoju projektu siekiama nustoti naudoti
pavojingas medžiagas dekoruojant ir formuojant keramikos gaminius.</p>
<p>Antruoju projektu bus sukurti būdai žemės ūkio
produkcijos užtaršai GMO produktais nustatyti ir stebėti bei
nustatyti ne GMO produktų atskyrimo ir išsaugojimo tiekimo
grandinėje ir maisto gamyboje standartai.  </p>
<p>Trys projektai susiję su <b>tvariąja žemės naudojimo
plėtra ir planavimu</b>. Vienu projektu Aplinkosaugos vadybos ir audito
sistema (<i>angl</i>. Eco-Management and Audit Scheme (EMAS)) bus derinama su
kitomis vadinamosios žaliosios apskaitos sistemomis siekiant integruoto
požiūrio į aplinkos valdymą keturiuose miestuose, kurie bus
pasirinkti bandomajam projekto įgyvendinimui.</p>
<p>Kitais dviem projektais bus sukurtos aplinkai nekenkiančios transporto
sistemos: pirmoji - įsteigiant aplinkai nekenkiantį miesto
krovinių paskirstymo centrą istoriniame Lukos centre, o antroji -
kuriant integruotojo planavimo ir prekių vežimo miesto zonose
kontrolės priemones. </p>
<p>Dviem projektais siekiama pagerinti <b>vandens ūkio tvarkybą</b>
kuriant naujas vandens valymo technologijas. Pirmuoju projektu bus sukurtas
prototipas, demonstruojantis naująjį aplinkai nekenkiantį
nuotekų valymo metodą.</p>
<p>Antrojo projekto tikslas - lietaus nuotekų valymas iki jam patenkant
į surenkančius vandens telkinius, tokius kaip nuotekų vamzdynai,
upės ir uostai. </p>
<p>Paskutiniuose trijuose projektuose aptariama <b>atliekų tvarkyba</b>. 
Du projektai nagrinėja keramikos ir marmuro pramonėje
susidarančio dumblo tvarkymą.</p>
<p>Trečiuoju projektu siekiama patikslinti ir išplėsti
ankstesniojo „<i>LIFE aplinka“</i> projekto, skirto aliejaus
spaudyklų nuotekų perdirbimui, rezultatus. </p>
<p><b>LIUKSEMBURGAS - 1 PROJEKTAS</b></p>
<p>Šiuo projektu bus įdiegta nauja medienos skydų džiovinimo
sistema, dėl kurios juos gaminant ir naudojant ženkliai
sumažės lakiųjų organinių junginių, CO<sub>2</sub>
ir anglies monoksido. </p>
<p><b>NYDERLANDAI - 7 PROJEKTAI</b></p>
<p>Trijų Olandijos projektų objektas - <b>atliekų tvarkyba</b>.
Pirmuoju projektu bus patikrinta uždarojo ciklo blanširavimo
technologija; ji naudingesnė aplinkai nei paprastai bulvių
produktų gamyboje naudojamas blanširavimas karštu vandeniu. </p>
<p>Antruoju projektu deginant atliekas nusėdę pelenai bus panaudoti
kaip aukštos kokybės antrinė žaliava, kurios jau laukiama
betono, kalcio silikato plytų ir metalurgijos pramonės rinkoje.   
</p>
<p>Trečiuoju projektu bus pademonstruota galimybė perdirbti iš
bitumo pagamintus senus stogų tolius. </p>
<p>Ketvirtasis projektas susijęs su <b>tvariąja miestų
plėtra</b>; juo mažiausiai 25 % bus sumažintas triukšmas ir
su juo susiję nepatogumai pramoniniuose uostų rajonuose remiantis
triukšmo kartografavimo ir valdymo sistema bei atitinkamu geros praktikos
vadovu bei laikantis Triukšmo
direktyvos<sup><b><a name="fnB5" href="#fn5">[5]</a></b></sup>.  </p>
<p>Penktasis projektas orientuotas į aukštos įtampos elektros
linijų <b>poveikio aplinkai mažinimą</b>. Juo bus įdiegta
naujo tipo aukštos įtampos elektros linija, kurios magnetinis laukas
bus mažesnis. </p>
<p>Šeštuoju projektu sprendžiamas <b>šiltnamio efektą
sukeliančių dujų emisijų</b>, šiuo atveju - </p>
<p>šaldytuvų išmetamos fluoro vandenilio anglies (HFCs),
mažinimas naudojant CO<sub>2</sub> pagrįstą šaldymo
sistemą.  </p>
<p>Paskutinis projektas susijęs su tvariąja <b>vandens ūkio
tvarkyba</b>, ypač sodininkystės sektoriuje; dėl augalų
stebėsenos sistemos bus ženkliai sumažintas pesticidų
naudojimo augalams poreikis.</p>
<p><b>PORTUGALIJA - 2 projektai</b></p>
<p>Abu projektai susiję su <b>atliekų tvarkyba</b>.  Pirmuoju projektu
siekiama padidinti mišriųjų plastikų, kaučiuko ir
kartoninių gėrimų pakuočių perdirbimą siekiant
sukurti naujus produktus, skirtus naudoti keliuose.</p>
<p>Antruoju projektu sprendžiamas kepamojo aliejaus pakartotinis
panaudojimas gaminant biologinį dyzeliną, skirtą Ueiro
savivaldybės transporto priemonių parkui.  </p>
<p><b>RUMUNIJA - 1 PROJEKTAS</b></p>
<p>Rumunijos <b>oro kokybės valdymo</b> projektu bus nustatyti oro
taršos šaltiniai Bukarešte ir jo apylinkėse; valdžios
institucijoms ir visuomenei bus pateikta informacija apie oro taršos
lygį. </p>
<p><b>ISPANIJA - 16 PROJEKTŲ</b></p>
<p>Trijų projektų objektas - <b>vandens ūkio tvarkyba</b>. Vienu
projektu bus apibrėžtas integruotojo valdymo modelis, skirtas
galvanizavimo pramonės skystosioms atliekoms tvarkyti. </p>
<p>Antruoju projektu bus sukurtas kombinuotasis drėkinimo ir
tręšimo metodas siekiant sumažinti dirvožemio ir
požeminio vandens taršą ir padidinti produktyvumą. </p>
<p>Trečiuoju projektu bus pademonstruotas automatinės drėkinimo
sistemos naudojimas <i>El Vicario</i> (Gvadiana) drėkinimo
bendruomenėje.  </p>
<p>Trys projektai susiję su <b>žemės naudojimo plėtra ir
planavimu</b>. Pirmuoju projektu siekiama skatinti darnųjį
mobilumą šešiuose pramoniniuose rajonuose diegiant valdymo
mechanizmus ir skatinant viešąjį transportą, keliones
dviračiais bei dalijimąsi automobiliais. </p>
<p>Antrasis projektas nagrinėja dirvožemio apsaugą
Viduržemio jūros zonose, kuriose didelė erozija. Juo bus
pademonstruota naujų, galinčių augti nepalankiomis sąlygomis
migdolų veislių auginimo nauda.</p>
<p>Trečiuoju projektu siekiama sukurti kalnų vynuogininkystės
tvariojo valdymo sistemą siekiant sumažinti šios veiklos
poveikį kraštovaizdžiui, dirvožemiui ir vandens
ištekliams.</p>
<p>Keturių projektų objektas - <b>švarios technologijos</b>.
Pirmuoju projektu vietoj įprastų cheminių dezinfekcijos
medžiagų panaudojant ozoną bus sumažintas maisto perdirbimo
įmonių poveikis aplinkai valant, kai paprastai sunaudojamas didelis
vandens kiekis ir susidaro labai užterštos nuotekos.  </p>
<p>Antruoju projektu bus pademonstruotas sąvartynų biodujų
panaudojimo energijos gavybai naudojant mikroturbinas ir vandenilio sulfido bei
siloksanų biologinį pašalinimą techninis, ekonominis ir
aplinkosauginis gyvybingumas.  </p>
<p>Trečiuoju projektu bus įsteigtas bandomasis lakiųjų
organinių junginių (LOJ) išmetimo į orą mažinimo
įrenginys. Sistema, skirta fabrikui, naudojančiam paviršiui
apdoroti skirtus tirpiklius, leis sumažinti išmestų LOJ
kiekį iki LOJ direktyva<sup><b><a name="fnB6" href="#fn6">[6]</a></b></sup>
nustatytos ribos penktadalio.</p>
<p>Ketvirtuoju projektu bus pademonstruota, kad saulės baterijos
elementų energija gali būti veiksmingai saugoma kaip vandenilis ir
vėliau panaudota varikliuose su kuro elementu, apšvietimui arba
aušinimui.  </p>
<p>Šeši projektai susiję su <b>atliekų tvarkyba</b>. 
Pirmuoju projektu bus sumažintas kiaulių ūkiuose
susidarančio mėšlo poveikis aplinkai Valensijos Los Serano
regione. Atliekoms suskaidyti ir joms paversti organinėmis
trąšomis bus naudojami vabzdžiai.</p>
<p>Antruoju projektu siekiama sumažinti tekstilės pramonės
atliekų apimtį sukuriant bendrąją atliekų tvarkybos
procedūrą.</p>
<p>Trečiuoju projektu Baenos mieste (Andalūzijoje) bus sukurtas
bandomasis įrenginys, skirtas gaminant alyvuogių aliejų
susidariusioms skystosioms atliekoms paversti šalutiniais
pridėtinės vertės produktais. </p>
<p>Ketvirtuoju projektu bus sumažintas dumblo tvarkymo įrenginiuose
susidarančio dumblo poveikis aplinkai tinkamais valdymo ir perdirbimo
metodais.</p>
<p>Penktuoju projektu siekiama kuo labiau sumažinti žvejybos
pramonėje susidariusių atliekų neigiamą poveikį
aplinkai rekomenduojant veiksmingas ir integruotas atliekų valdymo ir
perdirbimo praktikas šiame sektoriuje susidariusioms atliekoms perdirbti ir
sumažinti. </p>
<p>Paskutiniu projektu bus pademonstruota didelio grynumo metalo lydinių
(&gt;90 %) didelio pajėgumo naujojo atskyrimo proceso techninė ir
ekonominė galimybė.  Geležies, aliuminio ir sunkiųjų
metalų atskyrimo nuo eksploatuoti netinkamų transporto priemonių
procesu bus galima pakartotinai panaudoti metalus, iš kurių po to gali
būti gaminami nauji varikliai automobilių sektoriuje.</p>
<p><b>ŠVEDIJA - 2 projektai</b></p>
<p>Šiais dviem projektais siekiama sušvelninti <b>ekonominės
veiklos poveikį aplinkai</b>.<b> </b>Pirmuoju projektu bus pademonstruota
naujoji nuolatos veikiančių reaktorių technologija, pagrįsta
pažangiąja reaktorių technologija (ART&reg;, <i>angl.</i>
Advanced Reactor Technology), kuri bus panaudota chemikalų sektoriaus
tvariajai gamybai.    </p>
<p>Antruoju projektu bus sumažintas šiltnamio efektą
sukeliančių dujų kiekis tiriant ir demonstruojant dimetileteriu
(DME) varomų sunkiųjų transporto priemonių naudojimą. 
DME degalų gamyba yra beveik neutrali CO<sub>2</sub> emisijų
požiūriu ir todėl galima alternatyva naftos pagrindu pagamintiems
degalams.</p>
<p><b>JUNGTINĖ KARALYSTĖ - 10 PROJEKTŲ</b></p>
<p>Keturių JK projektų objektas - <b>atliekų tvarkyba</b>.
Pirmuoju projektu siekiama pademonstruoti pažangios ypač aukšto
spaudimo vandens technologijos panaudojimą naudotų padangų
medžiagoms utilizuoti. </p>
<p>Antruoju projektu bus pademonstruotos naujosios stiklo atliekų, kuriuos
šiuo metu netinkamos daugumai stiklo gamybos procesų ir tokiu
būdu patenka į sąvartynus, srautų perdirbimo technologijos. 
</p>
<p>Atliekų prevencijos projektu bus įrodyta, kad fermentų
hidrolizės metodas yra saugus ir aplinkai nekenkiantis būdas
nuotekų dumblui, skirtam pakartotiniam panaudojimui, apdoroti.</p>
<p>Ketvirtuoju projektu siekiama sumažinti nesterilių klinikinių
atliekų šalinimą sąvartynuose ir skatinti jas panaudoti kaip
žaliavą antriniams produktams.</p>
<p>Dviem projektais siekiama sušvelninti <b>ekonominės veiklos
poveikį aplinkai</b>. Pirmuoju projektu bus parodytas vandens perdirbimo
naudojant naująjį nuotekų aerobinio skaidymo reaktorių
veiksmingumas. </p>
<p>Antruoju projektu siekiama pakartotinai panaudoti apleistus sklypus
biomasės energiją gaminančių augalų auginimui,
atnaujinti pažeistą žemę ir gaminti šilumą ir
galią iš atsinaujinančių energijos šaltinių.  </p>
<p>Du projektai susiję su <b>vandens ūkio tvarkybos klausimais</b>. 
Pirmuoju projektu bus pademonstruota naujoji apdirbimo technologija, kuria
formaldehidas, naudojamas klijų, medienos gaminių, konservantų ir
t. t. gamybai, paverčiamas netoksiškais cukrumis. Projekto tikslas -
100 % sumažinti formaldehidą nuotekose, atitekančiose į JK
Severno upės žiotis.</p>
<p>Antrojo projekto objektas - paviršinio vandens taršos
žemės ūkio nitratais švelninimas veiksmingai sumažinant
taršą nitratais mažiausiai 85 %.  </p>
<p>Vienu projektu siekiama plėsti ir valdyti kokybišką <b>miesto
aplinką</b> upių koridoriaus naudotojams ir suinteresuotosioms
šalims.</p>
<p>Paskutinis projektas susijęs su <b>produktų ir paslaugų
poveikiu aplinkai</b>; jo objektas - šiltnamių integravimo su kitais
pastatais, pavyzdžiui, biurų pastatais, galimybė.  Juo bus
pademonstruota aplinkos požiūriu tvarių šiltnamių ir
statybos sistemų projektavimo, statybos ir valdymo nauda bei juose
vykstančios sodininkystės produkcijos poveikio aplinkai mažinimo
galimybė.</p>
<hr><p><sup><b><a name="fn1" href="#fnB1">[1]</a></b></sup> 2000 m. spalio 23 d.
Europos Parlamento ir Tarybos direktyva Nr. 2000/60/EB,<br> nustatanti Bendrijos
veiksmų vandens politikos srityje
pagrindus.<br><sup><b><a name="fn2" href="#fnB2">[2]</a></b></sup><b> </b>2003
m. sausio 27 d. Europos Parlamento ir Tarybos direktyva 2002/96/EB dėl
elektros ir elektroninės įrangos atliekų.</p>
<p><sup><b><a name="fn3" href="#fnB3">[3]</a></b></sup> 2003 m. sausio 27 d.
Europos Parlamento ir Tarybos direktyva 2002/95/EB dėl tam tikrų
pavojingų medžiagų naudojimo elektros ir elektroninėje
įrangoje
apribojimo.<br><sup><b><a name="fn4" href="#fnB4">[4]</a></b></sup> 2000 m.
rugsėjo 18 d. Europos parlamento ir Tarybos direktyva 2000/53/EB dėl
netinkamų eksploatuoti transporto
priemonių.<br><br><sup><b><a name="fn5" href="#fnB5">[5]</a></b></sup> 2002
m. birželio 25 d. Europos Parlamento ir Komisijos direktyva 2002/49/EB
dėl aplinkos triukšmo įvertinimo ir valdymo.<br></p>
<p><sup><b><a name="fn6" href="#fnB6">[6]</a></b></sup> 1999 m. kovo 11 d.
Tarybos direktyva 1999/13/EB dėl tam tikrų veiklos
rūšių ir tam tikrų įrenginių lakiųjų
organinių junginių, susidarančių naudojant organinius
tirpiklius, emisijų apribojimo.</p>


