					
<P><B>IP/00/1346</B>
<P>Bryssel den 22 november 2000
<H3>
<P><B>Reformen av institutionerna: Kommissionen l</B><B>ägger fram riktlinjer f</B><B>ör sitt arbetss</B><B>ätt i en utvidgad union</B></H3>
<P><I><B>Hur Europeiska unionen skall arbeta i en utvidgad union </B></I><I><B>är en av de viktiga fr</B></I><I><B>ågor som r</B></I><I><B>ör reformen av institutionerna och som nu diskuteras inom regeringskonferensen. Kommissionen har idag antagit ett meddelande om kommissionskollegiets organisation och inre arbetss</B></I><I><B>ätt p</B></I><I><B>å initiativ av ordf</B></I><I><B>öranden Romano Prodi och kommissionsledamoten Michel Barnier, som har ansvar f</B></I><I><B>ör reformen av institutionerna. Man bygger nu vidare p</B></I><I><B>å det yttrande som antogs den 26 januari 2000 och f</B></I><I><B>öresl</B></I><I><B>år att ordf</B></I><I><B>örandens befogenheter i fr</B></I><I><B>åga om politisk ledning och organisation st</B></I><I><B>ärks i f</B></I><I><B>ördraget. Dessutom dras vissa linjer upp f</B></I><I><B>ör hur kommissionens inre arbetss</B></I><I><B>ätt skall </B></I><I><B>ändras. </B></I>
<P><B>Varf</B><B>ör beh</B><B>över kommissionens arbetss</B><B>ätt </B><B>ändras?</B>
<P>De frågor som gäller kollegiets uppbyggnad och arbetsorganisation bör inte förväxlas med den interna reform som har pågått sedan den nuvarande kommissionen tillträdde och som har till syfte att modernisera och förbättra <B>administrationens arbetss</B><B>ätt</B>.
<P>Under regeringskonferensen har kommissionen flera gånger uppmanats att beskriva <B>kollegiets arbetss</B><B>ätt</B> och att närmare förklara de åtgärder som föreslås i yttrandet av den 26 januari och som syftar till att bevara institutionens handlingskraft och kollegiala arbetssätt efter utvidgningen  oberoende av vilket beslut som till sist fattas om kommissionens sammansättning, vare sig den alltid skall bestå av en medborgare från varje medlemsstat eller ett system med jämlik turordning införs på kort eller medellång sikt. 
<P>Kommissionens uppgifter har utvidgats kraftigt sedan den europeiska integrationen inleddes. Dess ursprungliga uppgifter var att tillämpa gemenskapsrätten och att utforma de olika politikområdena. Idag tillkommer förvaltningen av politikområdena och genomförandet av budgeten och gemenskapsprogrammen. Också Europeiska unionens uppgifter har utvecklats. När kommissionen utför sina förvaltningsuppgifter måste den på alla sätt utnyttja moderna informations- och kommunikationsmedel för att höja sin effektivitet.
<P>Den organisation som måste införas för att bevara kommissionens handlingskraft under dessa nya förhållanden måste under alla omständigheter <B>respektera kollegialitetsprincipen</B>. Den innebär att alla ledamöter av kommissionen deltar i beslutsfattandet på lika fot oavsett nationalitet och att de alla kollektivt är bundna av de beslut som fattas.
<P><B>F</B><B>örslagen till </B><B>ändringar av f</B><B>ördraget</B>
<P>Kommissionen lade ursprungligen fram dessa förslag i sitt yttrande av den 26 januari 2000 om de institutionella reformer som krävs för att förbereda unionen och dess institutioner inför utvidgningen<sup><a name="file.tmp_Ref_1"><a href="#file.tmp_Foot_1">(1)</a></a></sup>. Konkret förslår kommissionen att regeringskonferensen beslutar följande:
<UL><P><LI>Att kraftigt utvidga kommissionsordförandens befogenheter att tilldela eller avstå från att tilldela ledamöter ansvarsområden eller ansvar för avdelningar.
<P><LI>Att ge ordföranden rätt att bland kommissionens ledamöter utnämna en eller flera <B>vice ordf</B><B>örande</B> med uppgift att samordna och leda kommissionens verksamhet inom ett visst område. I det nuvarande fördraget har kommissionskollegiet den befogenheten, och antalet vice ordförande är begränsat till två.
<P><LI>Att i fördraget införa det politiska åtagande de nuvarande kommissionsledamöterna gjort, nämligen att de skall begära sitt <B>entledigande</B> om ordföranden begär det. Ordföranden kan då kräva att en kommissionsledamot avgår om dennes uppträdande står i motsättning till de politiska riktlinjer han har dragit upp.
<P><LI>Att ge ordföranden <B>utslagsr</B><B>öst</B> vid omröstningar i kommissionen.
<P><LI>Att ge kommissionen befogenhet att till en eller flera ledamöter delegera rätten att fatta beslut på kommissionens vägnar inom klart angivna områden. Denna möjlighet finns redan enligt kommissionens arbetsordning men bör också nämnas i fördraget.
</UL><P><B>N</B><B>ågra linjer f</B><B>ör metoderna i det inre arbetet</B>
<P>Kommissionen drar också upp några linjer för diskussionen om vilka ändringar som behöver göras i kommissionskollegiets inre arbetsformer. Om sådana anpassningar görs, kommer de inte att kräva några fördragsändringar utan kan beslutas av kommissionen själv. 
<P>För alla ytterligare upplysningar om regeringskonferensen: gå till webbplatsen <A HREF="/igc2000">http://europa.eu/igc2000</A><p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B>KOM (2000) 34: Institutionella reformer </B></SUP><SUP><B> En f</B></SUP><SUP><B>öruts</B></SUP><SUP><B>ättning f</B></SUP><SUP><B>ör utvidgningen (26.1.2000).</B></SUP>
