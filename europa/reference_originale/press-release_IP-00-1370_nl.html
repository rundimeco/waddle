					
<P><B>IP/00/1370</B>
<P>Brussel, 29 november 2000
<H3>
<P><B>Pretoetredingssteun landbouw: overeenkomsten met kandidaat-lidstaten (520 miljoen </B><B>€ per jaar) in de pijplijn</B></H3>
<P><I><B>De Europese Commissie heeft vandaag de commissaris voor Landbouw, Plattelandsontwikkeling en Visserij, Franz Fischler, gemachtigd om de meerjarenovereenkomsten voor de financiering en de jaarlijkse financieringsovereenkomsten met de kandidaat-lidstaten te ondertekenen. Dit betekent een belangrijke stap in het proces van de beschikbaarstelling van de 520 miljoen euro per jaar aan pretoetredingssteun voor landbouw en plattelandsontwikkeling (SAPARD</B></I><sup><a name="file.tmp_Ref_1"><a href="#file.tmp_Foot_1">(1)</a></a></sup><I><B>). De meerjarenovereenkomsten voor de financiering bevatten de gedetailleerde voorschriften voor het delegeren van het beheer van de programma's voor plattelandsontwikkeling aan de kandidaat-lidstaten, waaronder de nodige bepalingen inzake de financi</B></I><I><B>ële controle. Voor het eerst in de geschiedenis van de EU zal hulp aan derde landen worden beheerd volgens een volledig gedecentraliseerde methode, wat een enorme wetgevende en administratieve inspanning van beide zijden vergt. In een toelichting naar aanleiding van het besluit van de Commissie zei commissaris Fischler: "De vooruitgang die in het afgelopen jaar op dit terrein is geboekt, is opmerkelijk.". Commissaris Fischler verwierp de kritiek dat er vertraging is ontstaan, en legde er de nadruk op dat voor de uitvoering van een initiatief dat zo radicaal, innovatief en zonder precedent is, onvermijdelijk meer tijd nodig is dan in eerste instantie wordt verwacht. "De Commissie werkt zo snel mogelijk. Het opzetten van fraudebestendige structuren lijkt misschien een omslachtige aanpak, maar de tijd die nu wordt ge</B></I><I><B>ïnvesteerd zal in de komende jaren vruchten afwerpen. SAPARD is een belangrijke katalysator voor verandering. Vandaag hebben wij een verdere stap gedaan om de voor de kandidaat-lidstaten opzij gelegde EU-gelden voor het beoogde doel te kunnen besteden.", zo verklaarde commissaris Fischler tot slot.</B></I>
<P><B>Wat is SAPARD?</B>
<P>Met SAPARD wordt beoogd de inspanningen te ondersteunen die de kandidaat-lidstaten in Midden- en Oost-Europa tijdens de pretoetredingsperiode leveren ter voorbereiding van hun deelneming aan het gemeenschappelijk landbouwbeleid en aan de ééngemaakte markt. Het SAPARD-instrument richt zich op twee belangrijke doelstellingen. In de eerste plaats heeft het tot doel bij te dragen tot de tenuitvoerlegging van het communautaire "acquis"; en in de tweede plaats moet het bijdragen tot de oplossing van prioritaire en specifieke problemen op het gebied van landbouw en plattelandsontwikkeling. 
<P>Gedurende de zevenjarige looptijd (2000-2006) van het programma zal er elk jaar in totaal 520 miljoen euro beschikbaar zijn, waarvoor de volgende indicatieve verdeling geldt: 
<P><B>SAPARD: indicatieve verdeling van de jaarlijkse financi</B><B>ële steun (in miljoen euro, tegen constante prijzen van 1999)</B></P><P><TABLE BORDER WIDTH=80%><TR><TD>
<P>Bulgarije</TD><TD>Tsjechië</TD><TD>Estland</TD><TD>Hongarije</TD><TD>Litouwen</TD><TD>Letland</TD><TD>Polen</TD><TD>Roemenië</TD><TD>Slovenië</TD><TD>Slowakije</TD><TD>Totaal</TD></TR><TR><TD>52,124</TD><TD>22,063</TD><TD>12,137</TD><TD>38,054</TD><TD>29,829</TD><TD>21,848</TD><TD>168,683</TD><TD>150,636</TD><TD>6,337</TD><TD>18,289</TD><TD>520,000</TD></TR><B></TABLE></B></B></P><P><TABLE BORDER WIDTH=80%></TABLE></B><B>Wat is de rol van de meerjarenovereenkomst voor de financiering?</B>
<P>De meerjarenovereenkomst voor de financiering bevat de communautaire beheers- en controlevoorschriften betreffende SAPARD voor de gehele looptijd van het programma, namelijk de periode 2000-2006. Die overeenkomst is gebaseerd op de mededeling van de Commissie van januari 2000<sup><a name="file.tmp_Ref_2"><a href="#file.tmp_Foot_2">(2)</a></a></sup> en vormt de nadere uitwerking van de drie in die mededeling uiteengezette beginselen, namelijk:
<UL><P><LI>volledige decentralisatie van het programmabeheer door daarmee een orgaan te belasten dat onder de verantwoordelijkheid van elk land wordt opgericht;
<P><LI>financieringsregelingen op basis van gesplitste kredieten;
<P><LI>toepassing van de voor de afdeling Garantie van het EOGFL geldende procedure voor de goedkeuring van de rekeningen.
</UL><P><I>Zie bijlage I voor nadere bijzonderheden over de overeenkomst.</I>
<P><B>Realisering van het kader voor een initiatief zonder precedent</B>
<P>Om te garanderen dat SAPARD in deze volkomen nieuwe situatie correct zal functioneren, moest een adequaat juridisch kader tot stand worden gebracht dat elke kandidaat-lidstaat en de Gemeenschap bindt. Via SAPARD verleende steun moet voldoen aan de voor het gemeenschappelijk landbouwbeleid geldende beginselen en ten uitvoer worden gelegd in overeenstemming met het financieel reglement dat van toepassing is op de Gemeenschapsbegroting. Daarnaast moeten in de meerjarenovereenkomst voor de financiering alle relevante communautaire bepalingen worden behandeld omdat vóór de toetreding geen enkel communautair voorschrift rechtstreeks toepasselijk is in de kandidaat-lidstaten. De meerjarenovereenkomst voor de financiering heeft dan ook enorme wetgevende en administratieve inspanningen van beide zijden gevergd. Er heeft een ingewikkeld proces plaatsgevonden waarbij gedetailleerde procedures zijn uitgewerkt om een adequate controle op de besteding van de betrokken overheidsmiddelen te garanderen, maar die investering is de moeite waard. Dankzij het gedecentraliseerde beheer biedt SAPARD de toekomstige lidstaten een kans om waardevolle ervaring op te doen met de toepassing van de regelingen voor het beheer van programma's inzake plattelandsontwikkeling. Bezien in een bredere context, zal de nu verrichte investering vaardigheden helpen opbouwen die ook gemakkelijk gebruikt zullen kunnen worden bij andere activiteiten van de Structuurfondsen en op andere terreinen van communautair beleid. Bovendien zal door het delegeren van verantwoordelijkheid het beheer van het grote aantal kleine projecten waar het bij SAPARD om gaat, worden vergemakkelijkt.
<P><B>Hoe hebben de EU en de kandidaat-lidstaten bij dit proces samengewerkt?</B>
<P>Het SAPARD-proces werd van meet af aan gekenmerkt door een open dialoog, frequente bilaterale contacten en uitvoerig overleg. Deze samenwerking heeft in sommige gevallen ongekende vormen aangenomen. Voordat de Commissie een besluit nam over de bepalingen die in haar financiële uitvoeringsverordening zouden worden opgenomen, is de ontwerptekst aan de kandidaat-lidstaten meegedeeld. Nog intensiever overleg is er gepleegd over de meerjarenovereenkomst voor de financiering. Steeds weer zijn concepten aan de kandidaat-lidstaten voorgelegd om hun opmerkingen in de tekst te kunnen verwerken. Kritiek dat het proces hierdoor is vertraagd, kan alleen maar als kortzichtig worden betiteld. Dergelijk overleg voorkomt dat besluiten worden genomen die later ongelukkig of onuitvoerbaar blijken. Dat is in het voordeel van beide partijen.
<P><B>Heeft het proces meer tijd gekost dan was verwacht?</B>
<P>Voor iets dat nooit eerder is geprobeerd, valt moeilijk aan te geven hoe lang het zou mogen duren. Het is een feit dat door de onconventionele aard van het proces heel wat taken dienen te worden verricht. De verschillende fasen zijn echter zeer snel op elkaar gevolgd ook al omvat het proces onderhandelingen met tien derde landen en overleg tussen een groot aantal DG's. Als de omvang van het werk, het ontbreken van precedenten en de noodzaak in een bepaalde volgorde te werken (sommige fasen moesten zijn voltooid voordat met andere kon worden begonnen) in aanmerking worden genomen, moet worden toegegeven dat de tot dusver bereikte resultaten opmerkelijk zijn. Voor één onderdeel van het SAPARD-proces bestaat er een tegenhanger binnen de Gemeenschap, en wel de goedkeuring door de Commissie van de door de lidstaten ingediende programma's voor plattelandsontwikkeling. Als voor dat onderdeel een vergelijking qua benodigde tijd wordt gemaakt, blijkt er een indrukwekkende prestatie te zijn geleverd. De kandidaat-lidstaten zijn erin geslaagd hun programma's binnen eenzelfde tijdpad goedgekeurd te krijgen als de lidstaten. Dat is des te opmerkelijker omdat het hier voor hen om onbekend terrein gaat. <I><B> </B></I>
<P><B>Wat moet er nog gebeuren?</B>
<P>Nadat de meerjarenovereenkomsten voor de financiering door de Commissie en de kandidaat-lidstaten zullen zijn ondertekend, zullen deze landen het nodige moeten doen om hun SAPARD-orgaan erkend te krijgen. Daarom zal het tempo waarin het proces in de komende maanden kan worden voortgezet, zeer sterk afhangen van de tijd die is gemoeid met het opzetten van het SAPARD-orgaan. 
<P><I>Zie bijlage II voor een gedetailleerd overzicht van de gebeurtenissen.</I>
<P><B>Bijlage I: Inhoud van de meerjarenovereenkomst voor de financiering</B>
<P><I>De overeenkomst omvat de volgende zeven delen:</I>
<UL><P>Deel A: <B>Financieel beheer:</B> Dit deel bevat de gedetailleerde bepalingen voor een gedecentraliseerde uitvoering van SAPARD in elke kandidaat-lidstaat. Het is grotendeels gebaseerd op de financiële uitvoeringsverordening die de Commissie begin juni heeft aangenomen nadat de leden van het EOGFL-Comité deze unaniem hadden goedgekeurd<sup><a name="file.tmp_Ref_3"><a href="#file.tmp_Foot_3">(3)</a></a></sup>. 
<P>Deel B: <B>Beheer van het programma, toezicht en evaluatie: </B>Dit deel gaat nader in op de toezicht- en evaluatieactiviteiten die moeten worden ondernomen om te kunnen uitmaken hoe doeltreffend en doelmatig de verschillende onderdelen van de programma's voor plattelandsontwikkeling zijn. De gestelde eisen zijn op zijn minst even streng als die welke voor de lidstaten gelden.
<P>Deel C: <B>Algemene bepalingen:</B> Het betreft aangelegenheden zoals de coördinatie met andere instrumenten (bijvoorbeeld Phare en ISPA), belastingen en douane en de voorschriften op het gebied van in- en uitvoer.
<P>Deel D: <B>Kwartaal- en jaaraangiften van de uitgaven:</B> In dit deel wordt nader uiteengezet welke formulieren moeten worden ingevuld en welke regels in acht moeten worden genomen bij het op kwartaal- en jaarbasis declareren van de uitgaven.
<P>Deel E: <B>Richtsnoeren voor de certificeringsinstantie:</B> Dit deel beschrijft de vorm, reikwijdte en inhoud van de verklaring en het verslag die moeten worden opgesteld door de instantie die het SAPARD-orgaan aan certificeringscontroles onderwerpt.
<P>Deel F: <B>Voor deze overeenkomst aangepaste tekst van de communautaire wetgeving waarnaar wordt verwezen in Verordening (EG) nr. 2222/2000 houdende financi</B><B>ële uitvoeringsbepalingen voor SAPARD:</B> Het betreft een technisch deel dat de volledige tekst bevat van alle relevante communautaire wetgeving, aangepast aan de omstandigheden waaronder bij SAPARD wordt gewerkt.
<P>Deel G: <B>Regeling van geschillen:</B> Dit deel geeft aan welke procedure moet worden gevolgd om in geval van een geschil een arbitragecommissie in te schakelen.
</UL><P><B>Bijlage II: Overzicht van de gebeurtenissen</B>
<P><B>Juni 1999:</B> Vaststelling van Verordening (EG) nr. 1268/1999 van de Raad van 21 juni 1999 inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode<sup><a name="file.tmp_Ref_4"><a href="#file.tmp_Foot_4">(4)</a></a></sup>
<P><B>Juli 1999:</B> Vaststelling van Beschikking 1999/595/EG van de Commissie van 20 juli 1999 betreffende de indicatieve verdeling van de jaarlijkse financiële steun die de Gemeenschap verleent voor pretoetredingsmaatregelen op het gebied van landbouw en plattelandsontwikkeling<sup><a name="file.tmp_Ref_5"><a href="#file.tmp_Foot_5">(5)</a></a></sup>
<P><B>December 1999:</B> Vaststelling van Verordening (EG) nr. 2759/1999 van de Commissie van 22 december 1999 tot vaststelling van uitvoeringsbepalingen voor Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode<sup><a name="file.tmp_Ref_6"><a href="#file.tmp_Foot_6">(6)</a></a></sup>
<P><B>Januari 2000</B>: Mededeling van de Commissie waarin de drie beginselen voor het financiële beheer van SAPARD worden uiteengezet 
<P><B>Juni 2000:</B> Vaststelling van Verordening (EG) nr. 2222/2000 van de Commissie van 7 juni 2000 houdende financiële uitvoeringsbepalingen van Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode (de financiële uitvoeringsverordening)<sup><a name="file.tmp_Ref_7"><a href="#file.tmp_Foot_7">(7)</a></a></sup>
<P><B>Juli 2000:</B> Voor het eerst wordt een concept van de meerjarenovereenkomst voor de financiering aan de kandidaat-lidstaten meegedeeld
<P><B>September 2000:</B> De programma's voor plattelandsontwikkeling van Polen, Hongarije, Tsjechië, Slovenië, Letland en Bulgarije worden in het STAR-comité met algemene stemmen gunstig beoordeeld; deze programma's worden op respectievelijk 18/10, 18/10, 26/10, 27/10, 25/10 en 20/10 bij besluit van de Commissie goedgekeurd
<P><B>Oktober 2000:</B> De programma's voor plattelandsontwikkeling van Estland, Litouwen en Slowakije worden in het STAR-comité met algemene stemmen gunstig beoordeeld; de programma's van Estland en Slowakije worden allebei op 17/11 bij besluit van de Commissie goedgekeurd 
<P><B>November 2000:</B> Het programma voor plattelandsontwikkeling van Roemenië wordt in het STAR-comité met algemene stemmen gunstig beoordeeld
<P><B>November 2000:</B> De Commissie besluit commissaris Fischler te machtigen tot ondertekening van de meerjarenovereenkomsten voor de financiering die de gedetailleerde bepalingen bevatten voor het delegeren van het programmabeheer aan de SAPARD-organen in de LMOE's 
<P><I>De volgende stadia moeten nog worden doorlopen:</I>
<P>Ondertekening van de meerjarenovereenkomsten voor de financiering die de volledige verantwoordelijkheid voor een goed financieel beheer van de programma's bij de betrokken regeringen leggen
<P>Ratificatie van de meerjarenovereenkomsten door de nationale parlementen van de kandidaat-lidstaten
<P>Besluiten van de Commissie tot erkenning van de SAPARD-organen (die worden belast met de betalingen en met de tenuitvoerlegging van de programma's)
<P>Ondertekening van de jaarlijkse financieringsovereenkomsten<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><I> Special Accession Programme for Agriculture and Rural Development (Speciaal toetredingsprogramma voor landbouw en plattelandsontwikkeling).</I></SUP><p><sup><a name="file.tmp_Foot_2"><a href="#file.tmp_Ref_2">(2)</a></a></sup><SUP><B> Aan de in deze mededeling kenbaar gemaakte voornemens is uitvoering gegeven door middel van de financi</B></SUP><SUP><B>ële uitvoeringsverordening - Verordening (EG) nr.2222/2000 van de Commissie van 7 juni 2000 (Publicatieblad L 253 van 7.10.2000, blz. 5-14).</B></SUP><p><sup><a name="file.tmp_Foot_3"><a href="#file.tmp_Ref_3">(3)</a></a></sup><SUP><B> PB L 253 van 7.10.2000, blz. 5-14.</B></SUP><p><sup><a name="file.tmp_Foot_4"><a href="#file.tmp_Ref_4">(4)</a></a></sup><SUP><B> Publicatieblad L 161 van 26.6.1999, blz. 87-93.</B></SUP><p><sup><a name="file.tmp_Foot_5"><a href="#file.tmp_Ref_5">(5)</a></a></sup><SUP><B> Publicatieblad L 226 van 27.8.1999,blz. 23-25.</B></SUP><p><sup><a name="file.tmp_Foot_6"><a href="#file.tmp_Ref_6">(6)</a></a></sup><SUP><B> Publicatieblad L 331 van 23.12.1999, blz. 51-54.</B></SUP><p><sup><a name="file.tmp_Foot_7"><a href="#file.tmp_Ref_7">(7)</a></a></sup><SUP><B> Publicatieblad L 253 van 7.10.2000, blz. 5-14.</B></SUP>
