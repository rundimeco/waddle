					<p align="right"><b>IP/05/1175</b></p>
<p align="right">Briselē, 2005. gada 22. septembrī</p>
<h1>
<a name="Heading4"></a><b>Pirmais paplašinātās ES
budžets sniedz labumu visām dalībvalstīm. Galvenie labuma
guvēji joprojām tie paši</b></h1>
<p><b><i>2004. gada budžets bija nākamais solis ES
līdzekļu izmantošanas modernizācijā. Aptuveni 
92 miljardus eiro piešķīra saņēmējiem
dalībvalstīs.  Katra valsts saņēma līdzekļus
reģionālajai politikai, lauksaimniecībai,
konkurētspējai, darba vietu radīšanai un zinātniskai
izpētei; 7,5 miljardus eiro saņēma valstis ārpus
ES vai projekti, kuros iesaistītas vairākas dalībvalstis.
Galvenās labuma guvējas dalībvalstis ir tās pašas, kas
bija 2003. gadā. Visām desmit jaunajām
dalībvalstīm 2004. gada budžeta bilance bija ievērojami
un būtiski labāka nekā 2003. gadā, kad šīs
valstis vēl nebija pievienojušās ES. Tajā pat laikā
minētais fakts neizraisīja būtisku ES-15 valstu iemaksu
pieaugumu. Šie ir  „Ziņojuma par katras ES dalībvalsts
2004. gada izdevumiem” galvenie atzinumi. Komisāre Dalia
Grybauskaité teica:„Ziņojums skaidri liecina, ka
paplašināšanās bija ieguvums visām Eiropas
Savienības dalībvalstīm”.</i></b></p>
<p>Lielākā ES līdzekļu saņēmēja
2004. gadā bija Spānija (16,4 miljardi eiro), apsteidzot
dalībvalstis ar lielāku iedzīvotāju skaitu: Franciju
(1,2 miljardi eiro), Vāciju (11,7 miljardi eiro),
Itāliju (10,4 miljardi eiro) un Apvienoto Karalisti
(7,1 miljards eiro). Spānija ir lielākā
strukturālām operācijām paredzēto līdzekļu
saņēmēja, tai seko Vācija, Itālija un
Portugāle.</p>
<p> Jaunajām dalībvalstīm piešķirtie līdzekļi
tikai tagad sāk plūst. Polija (2,7 miljardi EIRO) ir
10. vietā ES-25 valstu vidū. Visām jaunajām
dalībvalstīm reģistrēta pozitīva neto bilance, kas
sasniedz 2,9 miljardus eiro, pieaugums par
1,3 miljardiem eiro, salīdzinājumā ar laiku
2003. gadā pirms pievienošanās. </p>
<p>Relatīvi visvairāk līdzekļu procentuāli no
nacionālā kopienākuma (NKI) saņēma Grieķija (3,52
no NKI) un Portugāle (3,35%), tālāk seko Lietuva (2,81%),
Igaunija (2,50%) un Latvija (2,46%). </p>
<p>Līdzekļus no ES budžeta saņēma visas
dalībvalstis. Līdzekļus aizvien lielākā mērā
izmanto jomās, kas saistītas ar konkurētspēju.
Salīdzinājumā ar iepriekšējo gadu 2004. gadā
mainījies dažādām darbības jomām
piešķirto līdzekļu īpatsvars. Līdzekļu
apjoms, kas piešķirts dalībvalstīm strukturālām
operācijām attiecībā uz kohēziju un reģionālo
attīstību ievērojami pieaudzis no 28,5 miljardiem eiro līdz
34,1 miljardam eiro (+19.8%), attiecībā uz iekšējo politiku,
ieskaitot iekšējo tirgu un zinātnisko izpēti (no
4,9 miljardiem eiro 2003. gadā līdz 6 miljardiem eiro
2004. gadā).</p>
<p>Piešķīrumi lauksaimniecībai un lauku attīstībai
dalībvalstīs bija 47,5% (43,6 miljardi eiro) no visiem
piešķīrumiem 2004. gadā, tādējādi
norādot uz kritumu no 54,1% (44,4 miljardi eiro) 2003. gadā.
Lauksaimniecības sektorā labuma guvēji ir tie paši.
Absolūtos skaitļos visvairāk piešķirtos
līdzekļus saņēmusi Francija, kurai seko Spānija,
Vācija, Itālija un Apvienotā Karaliste. </p>
<p>Līdzekļus, kas paredzēti iekšējai politikai
visvairāk saņēma Vācija, kurai seko Beļģija,
Apvienotā Karaliste un Itālija. </p>
<p>ES administratīvie izdevumi lielākoties bija koncentrēti
atsevišķās valstīs. Vairums līdzekļu
piešķīra Beļģijai un Luksemburgai – divām
valstīm, kurās atrodas Eiropas Savienības iestādes. </p>
<p>Valstu ieguldījums (ieskaitot PVN un uz NKI balstīti
ieguldījumi) bija lielākie ES budžeta ienākumu avoti un
2004. gadā sasniedza 82,9 miljardus eiro. Atlikusī daļa
nāca no tā saucamajiem tradicionālajiem pašu resursiem
(muitas un lauksaimniecības nodevām), 2003. gada pārpalikuma
un citiem ieņēmumiem.</p>
<p>Ziņojumā ir sīki analizēti ES dalībvalstu izdevumi
pa politikas jomam un izdevumu apakškategorijām. Tajā sniegti
rādītāji par jaunajām 10 dalībvalstīm
budžetā piešķirto līdzekļu faktisko izpildi.
Tajā iekļauti pilnīgi precizēti saskaņoti dati par
asignētajiem izdevumiem, ieņēmumiem un budžeta bilanci no
1992. gada līdz 2004. gadam. 2004. gada Finanšu
ziņojums norāda uz labumu no minētajiem izdevumiem. To
publicēja 2005. gadā.  </p>
<p>Ziņojms par asignētajiem izdevumiem pieejams:</p>
<p><a
href="http://ec.europa.eu/budget/agenda2000/reports_en.htm">http://ec.europa.eu/budget/agenda2000/reports_en.htm</a>
</p>
<p>2004. gada Finanšu ziņojums pieejams:</p>
<p><a
href="http://ec.europa.eu/budget/pdf/execution/execution/financialreport04/rap_fin_lv.pdf">http://ec.europa.eu/budget/pdf/execution/execution/financialreport04/rap_fin_lv.pdf</a>
</p>

