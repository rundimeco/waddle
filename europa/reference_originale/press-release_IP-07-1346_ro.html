					<p align="right"><b>IP/07/1346</b></p>
<p align="right">Bruxelles, 18 septembrie 2007</p>
<p></p>
<p></p>
<p><br>[Graphic in PDF & Word format]</p>
<p></p>
<p></p>
<h1>
<a name="Heading7"></a><a name="Heading4"></a><a name="Heading10"></a><b>Campania
pentru eCall ia amploare: </b><b>Cehia, Portugalia şi Spania se
alătură iniţiativei</b></h1>
<h2>
<a name="Heading13"></a><b><i>Trei noi state membre, Cehia, Portugalia şi
Spania, au semnat astăzi memorandumul de înţelegere referitor la
sistemul eCall, iniţiat de Comisia Europeană. În acelaşi
timp, Ţările de Jos şi-au anunţat intenţia de a semna
în curând. Noile state semnatare se angajează astfel să
sprijine activ punerea în aplicare rapidă a sistemului paneuropean de
apeluri de urgenţă la bord pentr</i></b><b><i>u accidente rutiere,
care ar putea salva anual 2 500 de vieţi odată aplicat la nivel
general în Europa. Numărul statelor membre ale UE care s-au angajat
să sprijine sistemul eCall se ridică astfel la 12. Documentul a fost
semnat şi de state din afara UE, precum Elveţia, Norvegia şi
Islanda.</i></b></h2>
<p><i>„Salut semnarea memorandumului de către Republica Cehă,
Portugalia şi Spania, care se alătură astăzi
iniţiativei europene eCall”,</i> a afirmat Vivianne Reding, Comisarul
European pentru Societatea Informaţională şi Media.
<i>„Aceste ţări contribuie în mod semnificativ la
creşterea siguranţei pe drumurile europene.</i> <i>Pe fondul unui
dinamism din ce în ce mai puternic al iniţiativei eCall, Comisia va
lansa în curând negocieri cu producătorii de autoturisme din
Europa, Japonia şi Coreea, în vederea echipării tuturor
maşinilor noi din Europa cu sistemul eCall până în 2010.
Să spunem însă lucrurilor pe nume: mai multe ţări
importante din UE nu şi-au exprimat încă interesul faţă
de eCall. Dacă această situaţie nu se schimbă rapid, ea ar
putea pune în pericol competitivitatea Europei şi, mai mult,
vieţile cetăţenilor europeni. Ca urmare, mă adresez
ţărilor din UE care nu s-au alăturat încă
iniţiativei eCall, în speranţa că o vor face în lunile
următoare. În caz contrar, există posibilitatea unei
intervenţii a Comisiei printr-o directivă referitoare la eCall,
posibilitate pe care o voi avea în vedere la modul cel mai
serios”.</i></p>
<p>În noiembrie 2006, Comisia a îndemnat statele membre care nu
semnaseră până în acel moment memorandumul referitor la
<i>eCall</i> (a se vedea <a
href="http://europa.eu/rapid/pressReleasesAction.do?reference=IP/06/1720&format=HTML&aged=0&language=EN&guiLanguage=en">IP/06/1720</a>)
să-şi intensifice eforturile şi să mobilizeze toţi
factorii interesaţi în vederea punerii în aplicare a sistemului
<i>eCall</i> cât mai curând posibil. Reprezentanţii industriei de
profil au fost, de asemenea, încurajaţi să-şi
reînnoiască angajamentul faţă de <i>eCall</i> şi
să-şi propună anul 2010 ca dată-ţintă pentru
echiparea tuturor maşinilor noi din Europa cu sistemul <i>eCall</i>.</p>
<p>Comisarul Vivianne Reding prezintă astăzi reprezentanţilor
industriei auto prezenţi la Versailles (Franţa) o nouă comunicare
a Comisiei privind vehiculele inteligente. Comunicarea promovează adoptarea
la nivel general a sistemului <i>eCall</i>, prin sprijinirea eforturilor de
standardizare şi prin intermediul testelor pe teren şi a campaniilor
de sensibilizare (a se vedea <a
href="http://europa.eu/rapid/pressReleasesAction.do?reference=IP/07/621&format=HTML&aged=0&language=EN&guiLanguage=en">IP/07/621</a>
şi <a
href="http://europa.eu/rapid/pressReleasesAction.do?reference=IP/06/1271&format=HTML&aged=0&language=EN&guiLanguage=en">IP/06/1271</a>).
Tot zilele acestea se desfăşoară, până joi, o
expoziţie însoţită de demonstraţii cu vehicule
inteligente (a se vedea <a
href="http://europa.eu/rapid/pressReleasesAction.do?reference=IP/07/1342&format=HTML&aged=0&language=RO&guiLanguage=en">IP/07/1342</a>).
<br><b>Context:</b></p>
<p><i>eCall</i> este un sistem automat de apeluri de urgenţă, care
poate fi utilizat în cazul accidentelor rutiere prin intermediul
numărului european unic pentru situaţii de urgenţă, 112 (a
se vedea <a
href="http://europa.eu/rapid/pressReleasesAction.do?reference=IP/05/1239&format=HTML&aged=1&language=EN&guiLanguage=en">IP/05/1239</a>).
În cazul unui accident grav, oriunde în Europa, autoturismele echipate
cu <i>eCall</i> apelează automat 112 pentru a contacta cel mai apropiat
centru de intervenţie în caz de urgenţă. Prin intermediul
apelului sunt furnizate informaţii de bază despre accident, inclusiv
locaţia exactă a acestuia, chiar dacă niciun pasager nu este
capabil să comunice. Disponibilitatea informaţiilor referitoare la
locaţie reduce timpul necesar intervenţiei serviciilor de salvare cu
50% în zonele rurale şi cu 40% în cele urbane. Conform
estimărilor, astfel ar fi salvate anual în Europa până la 2
500 de vieţi iar în 15% din toate cazurile nesoldate cu decese s-ar
produce răniri mai puţin grave. </p>
<p>Ţările care au semnat anterior memorandumul de înţelegere
privind <i>eCall</i> sunt următoarele: Austria, Cipru, Finlanda, Germania,
Grecia, Italia, Lituania, Slovenia, Suedia, precum şi Norvegia, Islanda
şi Elveţia. Odată cu anunţul de astăzi, numărul
lor total ajunge la 15, dintre care 12 sunt state membre ale UE.</p>
<p>Conform declaraţiilor de astăzi, Ţările de Jos vor fi
următoarea semnatară a iniţiativei <i>eCall.</i> <br>Pentru o
listă actualizată a statelor semnatare a se vedea:</p>
<p><a
href="http://ec.europa.eu/information_society/activities/esafety/doc/esafety_library/mou/list_of_signatures_mou.pdf">http://ec.europa.eu/information_society/activities/esafety/doc/esafety_library/mou/list_of_signatures_mou.pdf</a></p>
<p></p>
<p><b>Pentru informaţii suplimentare: </b><br>Dosarul de presă este
disponibil la următoarea adresă de internet: </p>
<p><a
href="http://ec.europa.eu/information_society/newsroom/cf/itemlongdetail.cfm?item_id=3602">http://ec.europa.eu/information_society/newsroom/cf/itemlongdetail.cfm?item_id=3602</a><br>Pentru
informaţii referitoare la evenimentul de la Versailles a se vedea:</p>
<p><a
href="http://ec.europa.eu/information_society/activities/intelligentcar/press/index_en.htm">http://ec.europa.eu/information_society/activities/intelligentcar/press/index_en.htm</a><br><a name="_Hlt177196758"></a><a name="_Hlt177196759"></a><a name="_Hlt177197614"></a><a name="_Hlt177197615"></a><a name="_Hlt177196767"></a><a name="_Hlt177196768"></a><a name="_Hlt177197661"></a><a name="_Hlt177197662"></a>Pentru
informaţii referitoare la iniţiativa „Vehicule
inteligente” a se vedea<br><a
href="http://europa.eu/rapid/pressReleasesAction.do?reference=IP/06/191&format=HTML&aged=0&language=EN&guiLanguage=en">IP/06/191</a><br><a
href="http://europa.eu/rapid/pressReleasesAction.do?reference=IP/06/1271&format=HTML&aged=0&language=EN&guiLanguage=en">IP/06/1271</a><u>,
</u><br><a
href="http://europa.eu/rapid/pressReleasesAction.do?reference=IP/07/1342&format=HTML&aged=0&language=RO&guiLanguage=en">IP/07/1342</a><br>Şi<br><a
href="http://europa.eu/rapid/pressReleasesAction.do?reference=MEMO/07/358&format=HTML&aged=0&language=EN&guiLanguage=en">MEMO/07/358</a>.</p>

