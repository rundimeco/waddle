					
<P><B>ip/00/1145</B>
<P>Bryssel den 11 oktober 2000
<H3>
<P><B>Kommissionen godk</B><B>änner koncentrationen AOL/Time Warner p</B><B>å vissa villkor </B></H3>
<P><I><B>Europeiska kommissionen har godk</B></I><I><B>änt den f</B></I><I><B>öreslagna koncentrationen mellan America Online Inc (AOL) och Time Warner Inc efter det att AOL erbjudit sig att bryta alla strukturella band med den tyska mediekoncernen Bertelsmann AG. De f</B></I><I><B>öreslagna </B></I><I><B>åtagandena kommer att hindra AOL fr</B></I><I><B>ån att f</B></I><I><B>å tillg</B></I><I><B>ång till Europas ledande leverant</B></I><I><B>ör av upphovsr</B></I><I><B>ättsligt skyddad musik och d</B></I><I><B>ärmed eliminera risken f</B></I><I><B>ör en dominerande st</B></I><I><B>ällning p</B></I><I><B>å tillv</B></I><I><B>äxtmarknaderna f</B></I><I><B>ör direktdistribution av musik </B></I><I><B>över Internet och programvarubaserad uppspelning av musik.</B></I>
<P>Time Warner är ett av världens största medie- och underhållningsföretag med intressen i TV-nät (t.ex. CNN och TNT), tidskrifter (t.ex. Time, People) och förlagsverksamhet, produktion av musikfilmer samt kabelnät. AOL är den ledande Internetleverantören i Förenta staterna och den enda som täcker hela Europa. I Europa är AOL verksamt främst via två samriskföretag: AOL Europe, där AOL och Bertelsmann äger hälften var, och AOL Compuserve France, ett samriskföretag med såväl Bertelsmann  som Cegetel och Canalplus, dotterbolag till Vivendi.
<P>Fusionen kommer att ge upphov till den första vertikalt integrerade Internetleverantören som distribuerar program som Time Warner har rättigheterna till (musik, nyheter, filmer osv.) via AOL:s distributionsnät på Internet. På grund av strukturella kopplingar och vissa avtalsarrangemang med Bertelsmann skulle AOL/Time Warner också ha haft företräde till Bertelsmanns programinnehåll och, i synnerhet, till Bertelsmanns stora musikbibliotek. Därmed skulle AOL/Time Warner ha kontrollerat den ledande distributören av upphovsrättsligt skyddad musik i Europa, där Time Warner och Bertelsmann tillsammans har ungefär en tredjedel av marknaden.
<P>Mot bakgrund av detta skulle ingenting ha hindrat AOL från att uppnå en dominerande ställning på tillväxtmarknaden för direktdistribution av musik via Internet, vilket omfattar både digital nedladdning och direktuppspelning. AOL/Time Warner skulle ha blivit ett hinder för inträde på denna framväxande marknad och dikterat villkoren för distribution av ljudfiler över Internet. AOL/Time Warner skulle därmed också ha kunnat frestas att formatera Time Warners och Bertelsmanns musik på ett sätt som är kompatibelt endast med AOL:s programvara för musikuppspelning, Winamp, men inte med konkurrerande programvara. Winamp skulle fortfarande ha kunnat spela upp musik från konkurrerande skivbolag, som vanligen använder format som inte är företagsspecifika. Däremot skulle konkurrerande programvara för musikuppspelning inte ha kunnat läsa Time Warners och Bertelsmanns ljudfiler och därmed inte heller spela upp deras musik. På grund av de tekniska begränsningar som kännetecknar annan programvara för musikuppspelning skulle AOL/Time Warner ha kunnat införa Winamp som den dominerande programvaran. 
<P>Enligt tredje man föranledde transaktionen farhågor också i fråga om den europeiska marknaden för bredbandsaccess via Internet, men kommissionen ansåg att farhågorna var ogrundade eftersom AOL/Time Warner inte har någon bredbandsinfrastruktur i Europa. Kommissionens fyramånaders undersökning undanröjde också alla farhågor för att den nya enheten skulle ha kunnat dominera marknaden för avgiftsbelagt Internetinnehåll på andra områden än musik (filmer, TV-program osv.) eftersom Time Warners videoinnehåll inte kan anses dominerande i Europa. 
<P>För att dämpa de konkurrensfarhågor transaktionen gett upphov till erbjöd parterna ett antal åtaganden med slutmålet att bryta banden mellan Bertelsmann och AOL. De har framför allt infört en mekanism genom vilken Bertelsmann gradvis skall dra sig ur EOL Europe och det franska samriskföretaget AOL Compuserve. Dessutom kommer parterna att vidta interimistiska åtgärder för att säkerställa att det råder full konkurrens mellan AOL och Bertelsmann tills Bertelsmann dragit sig ur helt och hållet. AOL Time Warner skall i synnerhet inte vidta någon åtgärd som skulle leda till att Bertelsmanns musik finns tillgänglig on-line endast via AOL eller formateras om till ett leverantörsspecifikt format som endast kan spelas med AOL:s programvara.
<P>Kommissionen ansåg att AOL/Time Warner inte skulle ha en tillräcklig kritisk massa i fråga om upphovsrättsligt skyddad musik för att dominera marknaden om Europas största medieföretag, särskilt dess ledande musikenhet BMG, fick bli en självständig konkurrent. "Kommissionen är skyldig att hindra uppkomsten av dominerande ställningar inom alla sektorer, om de så förekommer i den gamla eller den nya ekonomin. På en musikmarknad som redan kännetecknas av en hög konsolideringsgrad fanns det en risk för att AOL kunde ha dominerat marknaden för direktdistribution av musik och programvara för musikuppspelning om företaget hade tillåtits gå samman med tre av de fem stora musikdistributörerna. Denna risk har nu kunnat undvikas". Detta sade Mario Monti, kommissionsledamot med ansvar för konkurrensfrågor. Bertelsmanns åtagande undanröjde också konkurrensfarhågorna i fråga om den brittiska Internet-marknaden, där AOL är en av de ledande leverantörerna av uppringningstjänster och där hopkopplingen av Time Warners och Bertelsmanns musikinnehåll med Internet-abonnemang skulle ha kunnat leda till en dominerande ställning på denna marknad. 
<P>En oberoende övervakare kommer att utses som skall se till att de åtaganden som gäller Bertelsmann fullgörs till dess att Bertelsmann dragit sig ur AOL Europe och AOL Compuserve France. 
