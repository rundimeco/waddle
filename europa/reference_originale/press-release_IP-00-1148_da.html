					
<P><B>IP/00/1148</B>
<P>Bruxelles, den 11. oktober 2000
<H3>
<P><B>Chartret b</B><B>ør p</B><B>å sigt indarbejdes i traktaterne</B></H3>
<P><I><B>Europa-Kommissionen mener, at udkastet til Den Europ</B></I><I><B>æiske Unions charter om grundl</B></I><I><B>æggende rettigheder har en reel merv</B></I><I><B>ærdi, uanset hvilken status det f</B></I><I><B>år i f</B></I><I><B>ørste omgang. F</B></I><I><B>ør eller senere b</B></I><I><B>ør det indarbejdes i traktaterne. Hvorn</B></I><I><B>år og hvordan? I en meddelelse vedtaget i dag frems</B></I><I><B>ætter Kommissionen konkrete forslag. </B></I>
<P>På foranledning af Kommissionens formand, Romano Prodi, og kommissæren med ansvar for retlige og indre anliggender, António Vitorino, har Kommissionen i dag vedtaget en meddelelse om den retlige status for Den Europæiske Unions charter om grundlæggende rettigheder.
<P>Da chartret er et instrument til kontrol af EU-institutionernes og medlemsstaternes overholdelse af de grundlæggende rettigheder, når de handler inden for rammerne af EU-retten, mener Kommissionen, at chartret "før eller senere" bør indarbejdes i traktaterne.
<P>Reorganisationen af traktaterne og chartrets indarbejdelse i traktaterne hænger meget tæt sammen: "Derfor bør stats- og regeringscheferne (på Det Europæiske Råd i Nice ved udgangen af dette år) beslutte at iværksætte en proces, der går i den retning, og som klart fastsætter målsætningerne, retningslinjerne og proceduren".
<P>En reel merværdi
<P>Uanset hvilken status chartret ender med at få, er Kommissionen overbevist om, at udkastet har en reel merværdi: det samler i én og samme tekst alle de rettigheder, der hidtil har været spredt i forskellige internationale og nationale instrumenter, samler alle de personlige rettigheder, bryder med sondringen mellem borgerlige og politiske rettigheder på den ene side og økonomiske og sociale rettigheder på den anden.
<P>De fleste af rettighederne i udkastet gælder for alle mennesker uanset nationalitet og bopæl. Udkastet fastsætter de rettigheder, der følger af udfordringerne i forbindelse med den nuværende og fremtidige udvikling af informations- og genteknologien. Endelig fastslår chartret retten til aktindsigt og retten til god forvaltning, der sammenfatter EF-Domstolens retspraksis på området.
<P>Denne merværdi skal sikre chartrets fremtidige succes.
<P>Beslutningskriterier
<P>Enhver beslutning om chartrets retlige status skal træffes på pragmatisk og konkret vis på basis af følgende kriterier:
<P><LI>en vurdering af chartrets indhold
<P><LI>en styrket retssikkerhed
<P><LI>en synliggørelse af rettighederne for borgerne
<UL><P><LI>en forankring af hele det europæiske projektet i de værdier, der beskyttes af de grundlæggende rettigheder.
</UL><P>En eventuel indarbejdelse i traktaterne
<P>Udkastet til chartret er udarbejdet, « som om » det efterfølgende skal indarbejdes i traktaterne, og den endelige beslutning efterlades således til Det Europæiske Råd. Teksten vil derfor uden videre kunne indarbejdes i traktaten om Den Europæiske Union under overskriften « Charter om grundlæggende rettigheder » eller indarbejdes i en protokol bilagt traktaterne.
<P>Kommissionen mener, at udkastet giver tilfredsstillende svar på alle de spørgsmål, som en indarbejdelse af chartret i traktaterne giver anledning til, nemlig:
<P><LI>sikring af EU-rettens autonomi
<UL><P><LI>forholdet mellem chartret og Den Europæiske Konvention til Beskyttelse af Menneskerettigheder og Grundlæggende Frihedsrettigheder
</UL><P><LI>chartrets forhold til EU's kompetence og overholdelse af nærhedsprincippet
<P><LI>chartrets forhold til medlemsstaternes forfatninger og
<P><LI>retssikkerhed for grundlæggende rettigheder.
<P>I lyset af ovenstående kan man derfor "med rimelig sikkerhed gå ud fra, at chartret vil få retlige og andre virkninger, uanset hvilken status det får", konkluderer Kommissionen.
<P><B>Baggrund</B>
<P>Kommissionen havde lejlighed til at udtale sig om chartrets retlige status i et svar på en mundtlig forespørgsel i Europa-Parlamentet i december 1999. Kommissionen erklærede på det tidspunkt, at den forsamling, der har fået til opgave at udarbejde chartret, skulle lade to muligheder være åbne vedrørende chartrets endelige status, således som ønsket af stats- og regeringscheferne: en retligt bindende tekst indarbejdet i traktaterne eller en højtidelig politisk erklæring.
<P>Kommissionen præciserede ligeledes, at udkastet til chartret skulle opfylde to hovedmål, nemlig synlighed over for borgerne og skabelse af retssikkerhed på de områder, hvor EU-retten finder anvendelse.
<P>Den 12. september 2000 vedtog Kommissionen en første meddelelse om chartret, i hvilken det blev anført: « Den Europæiske Union kan ikke udelukkende baseres på økonomiske overvejelser. Tværtimod skal EU baseres på de menneskelige og grundlæggende værdier, der er fælles for alle de europæiske lande. Det er en betingelse for, at alle borgerne kan have tillid til den fortsatte europæiske integration. De skal kunne identificere sig med de værdier, der er grundlaget for EU ».
