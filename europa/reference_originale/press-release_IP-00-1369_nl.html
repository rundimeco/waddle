					
<P><B>IP/00/1369</B>
<P>Brussel, 29 november 2000
<H3>
<P><B>De wetenschappelijke stuurgroep keurt een advies goed over de wetenschappelijke gegrondheid van nationale BSE-maatregelen</B></H3>
<P><I><B>De wetenschappelijke stuurgroep, die de Europese Commissie adviseert over vraagstukken in verband met BSE, heeft vandaag een advies goedgekeurd over de wetenschappelijke redenen die Itali</B></I><I><B>ë, Spanje, Oostenrijk en Frankrijk aanvoeren voor nationale maatregelen ter vermindering van het BSE-risico. Ingevolge de conclusies van de Raad Landbouw van 20 en 21 november heeft de stuurgroep tijdens een bijzondere vergadering op verzoek van de Commissie de aangevoerde redenen onderzocht. In hun geografische analyse van het BSE-risico (uitgevoerd in juli 2000) hadden de wetenschappers de recente toename van het aantal BSE-meldingen in Frankrijk en Ierland reeds voorspeld. Intensiever onderzoek en beter toezicht hebben hun zienswijze bevestigd. Volgens de wetenschappelijk stuurgroep rechtvaardigt het voorlopig door de betrokken landen ingediende bewijsmateriaal geen invoerverbod. Als het verbod op vleesbeendermeel voor veevoeder doeltreffend wordt uitgevoerd, effici</B></I><I><B>ënte maatregelen worden genomen om afval te beheren en gespecificeerd risicomateriaal in de in- en uitvoerlanden wordt verwijderd, zijn handelsbeperkingen wellicht niet nodig. Voor het echter zover is, zijn tijdelijke handelsbeperkingen mogelijkerwijs gerechtvaardigd. Tijdelijke handelsbeperkingen moet worden gebaseerd op de evaluatie van de uitvoering van maatregelen voor het beheer van het BSE-risico en op het BSE-risico in de betrokken lidstaten. De wetenschappelijke stuurgroep beveelt een tijdelijk verbod aan op het voeren van vee en huisdieren met vleesbeendermeel, wanneer er een significant risico bestaat dat het veevoeder kruisbesmet is met mogelijk met het BSE-agens besmet vleesbeendermeel. De stuurgroep beveelt de lidstaten aan dit risico op nationaal vlak te evalueren. De stuurgroep vindt dat de nieuwe Franse risicoverminderende maatregelen (het verwijderen van ruggengraten, ingewanden van runderen en darmen) in de Franse context wetenschappelijk gegrond zijn.</B></I>
<P>De stuurgroep heeft haar advies goedgekeurd onder de strikte tijdsdruk die de op de laatste Raad Landbouw door de Commissie en de lidstaten gesloten overeenkomst oplegt. Oostenrijk, Italië en Spanje moesten binnen 24 uur wetenschappelijke redenen voorleggen voor hun maatregelen tegen de invoer uit Frankrijk. Spanje moest bovendien wetenschappelijke redenen voorleggen voor de maatregelen tegen de invoer uit Ierland. Frankrijk heeft de wetenschappelijke redenen voorgelegd voor de voorgenomen of reeds bestaande Franse maatregelen ter vermindering van het BSE-risico.
<P>De wetenschappelijke stuurgroep vindt dat de toename van het aantal BSE-gevallen in Frankrijk en Ierland geen nieuwe wetenschappelijke elementen aandraagt om een invoerverbod te rechtvaardigen. In de geografische analyse van het BSE-risico (uitgevoerd in juli 2000) had de stuurgroep een toename van het aantal BSE-meldingen voorspeld. De onlangs dankzij intensiever onderzoek en een grotere oplettendheid ontdekte BSE-gevallen bevestigen deze voorspelling alleen maar. Het is daarom niet bewezen dat de invoer uit Frankrijk en Ierland een bijkomend extern risico oplevert. Voorts is de stuurgroep van oordeel dat het argument als zou de invoer van levend vee uit Frankrijk en Ierland het geografisch BSE-risico in de importerende landen verhogen, tot op heden in wezen niet gerechtvaardigd is. Tijdelijke handelsbeperkingen zijn enkel gerechtvaardigd als er nationale verschillen bestaan in de wijze waarop het voederverbod (d.w.z. het voederen van herkauwers met voeder afkomstig van herkauwers) wordt uitgevoerd en gecontroleerd, de voorschriften om afval te beheren en gespecificeerd risicomateriaal te verwijderen van land tot land verschillen en de omvang van het BSE-risico in de in- en uitvoerende lidstaten verschilt. Het is ook belangrijk alternatieven voor invoerbeperkingen te overwegen. Er is geen wetenschappelijke grond voor invoerbeperkingen op sperma, embryo's en eicellen.
<P>De stuurgroep erkent dat de kruisbesmetting van veevoeder met voor andere dieren bestemd voeder dat mogelijk met het BSE-agens besmet vleesbeendermeel bevat, een ernstig probleem voor de gezondheid van mens en dier vormt. De lidstaten moeten daarom het risico van kruisbesmetting op nationaal vlak evalueren. De stuurgroep is van mening dat  ingeval het risico van kruisbesmetting bestaat  een tijdelijk verbod op vleesbeendermeel in het voeder van alle vee en huisdieren de doeltreffendste manier is om de verspreiding van BSE een halt toe te roepen.
<P>De wetenschappers zijn van oordeel dat het BSE-risico in Frankrijk en andere landen kan worden verkleind door de ruggengraat van runderen uit het voeder en de voedselketen te weren en niet langer bij de productie van talg en gelatine te gebruiken. Voorts bevelen zij aan alle ingewanden en darmen van runderen uit het voeder en de voedselketen te weren wanneer er een ernstig BSE-risico bestaat.
<P>De volledige tekst van het advies vindt u op de internetsite:
<P><A HREF="http://ec.europa.eu/food/fs/sc/ssc/outcome_en.html">http://ec.europa.eu/food/fs/sc/ssc/outcome_en.html</A>
<P>Bijlage: samenvatting
<P>Achtergrond:
<P><B>Uittreksel uit de geografische risicoanalyse van de wetenschappelijke stuurgroep</B>
<P><B>(gepubliceerd in juli 2000)</B></P><P><TABLE BORDER WIDTH=80%><TR><TD>
<P><B>Lidstaten</B></TD><TD><B>GBR-NIVEAU</B></TD><TD><B>GBR-trend*</B>
<P><B> stijgend GBR</B>
<P><B> dalend GBR</B>
<P><B> constant GBR</B></TD></TR><TR><TD><B>AT</B></TD><TD><B>II </B></TD><TD></TD></TR><TR><TD><B>BE</B></TD><TD><B>III</B></TD><TD></TD></TR><TR><TD><B>DE</B></TD><TD><B>III</B></TD><TD></TD></TR><TR><TD><B>DK</B></TD><TD><B>III</B></TD><TD></TD></TR><TR><TD><B>FIN</B></TD><TD><B>II </B></TD><TD></TD></TR><TR><TD><B>FR</B></TD><TD><B>III</B></TD><TD></TD></TR><TR><TD><B>IRE</B></TD><TD><B>III</B></TD><TD></TD></TR><TR><TD><B>IT</B></TD><TD><B>III</B></TD><TD></TD></TR><TR><TD><B>LUX</B></TD><TD><B>III</B></TD><TD></TD></TR><TR><TD><B>NL</B></TD><TD><B>III</B></TD><TD></TD></TR><TR><TD><B>PT</B></TD><TD><B>IV</B></TD><TD></TD></TR><TR><TD><B>SP</B></TD><TD><B>III</B></TD><TD></TD></TR><TR><TD><B>SW</B></TD><TD><B>II</B></TD><TD></TD></TR><TR><TD><B>UK</B></TD><TD><B>IV</B></TD><TD></TD></TR><B></TABLE></B></B></P><P><TABLE BORDER WIDTH=80%></TABLE></B><B>GBR-trend:  Het GBR zal in alle lidstaten kleiner worden of sneller kleiner worden, zodra de beschikkingen over het afvalbeheer (overeenkomstig 99/534/EG gepland voor 01/07/2000) en het gespecificeerd risicomateriaal (overeenkomstig 2000/418/EG gepland voor 01/10/2000) naar behoren worden uitgevoerd.</B>
<P>Bijlage
<P>SAMENVATTING
<P>De wetenschappelijke stuurgroep werd verzocht een advies uit te brengen over:
<UL><P><B>1.</B><B> de wetenschappelijke geldigheid van de intracommunautaire handelsbeperkingen van Oostenrijk, Itali</B><B>ë en Spanje</B>
</UL><P><I>a.</I><I> Levende dieren</I>
<P>De wetenschappelijke stuurgroep wijt de recente toename van het aantal BSE-meldingen in Frankrijk en Ierland aan drie factoren:
<P>* een reële toename van het aantal BSE-gevallen zoals voorspeld in het advies van de stuurgroep over het geografische BSE-risico.
<UL><P>* met recent ingevoerde tests kunnen BSE-gevallen worden opgespoord die vroeger niet werden ontdekt.
</UL><P>* een beter passief toezicht dankzij meer oplettendheid.
<P>De stuurgroep beklemtoont dat het GBR-niveau van Frankrijk en Ierland (III) (zie het advies van de stuurgroep over het GBR van juli 2000) op grond van de nieuwe cijfers over BSE-gevallen niet hoeft te worden gewijzigd. Dit standpunt zal echter in het licht van de resultaten van de verscherpte controles op gezette tijden worden geëvalueerd.
<P>Als de (meer dan eens herhaalde) aanbevelingen van de stuurgroep inzake het volledig verbod op vleesbeendermeel van herkauwers in veevoeder, het afvalbeheer en de verwijdering van gespecificeerd risicomateriaal doeltreffend worden uitgevoerd, zal het eindresultaat optimale stabiliteit en een minimaal verspreidingsrisico zijn. Al deze maatregelen moeten tegelijkertijd worden uitgevoerd. Nauwgezette controle is van essentieel belang.
<P>Als in de verschillende landen een optimaal niveau van stabiliteit wordt bereikt, zijn bijkomende maatregelen met betrekking tot de internationale handel wellicht niet nodig. Als de stabiliteit echter van land tot land verschilt, kunnen handelsbeperkingen tijdelijk gerechtvaardigd zijn. Tijdelijke maatregelen moeten niet alleen gebaseerd zijn op het onmiddellijke en langetermijnrisico van stabiliteitsverschillen voor de consumenten en de runderen, maar ook op een analyse van de mate waarin de door de stuurgroep aanbevolen maatregelen ter bestrijding van BSE  maatregelen die voor de stabiliteit en de omvang van het BSE-risico in de betrokken landen bepalend zijn  zijn uitgevoerd.
<P>De wetenschappelijke stuurgroep vindt dat de voorlopig door de drie lidstaten aangevoerde redenen niet zwaar genoeg wegen om handelsbeperkingen te rechtvaardigen. In geen van de gevallen is een mogelijk bijkomend extern risico bewezen (zie hierboven). Een beslissing over handelsbeperkingen moet in de context worden geplaatst van de algemene nationale systemen voor het beheer van het BSE-risico in de in- en uitvoerende landen (iets wat niet is gebeurd). Bovendien is nagelaten mogelijke alternatieven (zoals vermeld in dit advies van de wetenschappelijke stuurgroep) te overwegen.
<P><I>b.</I><I> Embryo's, eicellen en sperma</I>
<P>De wetenschappelijke stuurgroep herhaalt dat  op voorwaarde dat de aanbevelingen van het advies van de stuurgroep van maart 1999 worden nageleefd  er geen wetenschappelijke reden is om te veronderstellen dat de invoer van sperma, embryo's en eicellen van runderen risico's oplevert.
<UL><P><B>2. De wetenschappelijke geldigheid van de door Frankrijk voorgenomen maatregelen:</B>
</UL><P><I>a.</I><I> het verwijderen van de ruggengraat van runderen</I>
<P>De wetenschappelijke stuurgroep is van oordeel dat het risico in Frankrijk enigszins kan worden verminderd door de ruggengraat van runderen zowel van vlees aan het been te verwijderen als als grondstof voor de productie van derivaten als talg en gelatine te weren. De stuurgroep raadt andere landen met een ernstig BSE-risico aan om hetzelfde te overwegen.
<P><I>b.</I><I> het verwijderen van alle ingewanden en darmen van runderen</I>
<P>De stuurgroep beveelt aan om alle ingewanden als gespecificeerd risicomateriaal te beschouwen (ongeacht de leeftijd van het dier) in alle gevallen waarin de blootstelling van het dier aan het BSE-agens ernstig is.
<UL><P><B>3.</B><B> De mogelijke wetenschappelijke redenen voor een algemeen voederverbod</B>
</UL><P>De wetenschappelijke stuurgroep erkent dat de in haar adviezen aanbevolen maatregelen in principe veevoeder opleveren waarvan het risico verwaarloosbaar is. De stuurgroep is er zich echter van bewust dat de kruisbesmetting van vleesbeendermeelvrij veevoeder met ander vleesbeendermeel bevattend voeder in de praktijk een ernstig probleem vormt dat een BSE-epidemie (en dus het risico voor de consument) kan verlengen. De stuurgroep beveelt de lidstaten aan een risicoanalyse uit te voeren om na te gaan of de kans bestaat dat zich dergelijke kruisbesmettingen op nationaal/plaatselijk vlak voordoen. Als het risico ernstig is, is volgens de stuurgroep een tijdelijk volledig voederverbod voor alle vee (met inbegrip van rundvee, varkens, gevogelte en gekweekte vis) en huisdieren  zoals voorgesteld door een aantal lidstaten  de doeltreffendste manier om de verspreiding van de ziekte te voorkomen.
