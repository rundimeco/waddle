					<p align="right"><b>IP/04/233</b></p>
<p align="right">Brusel, 18.februára 2004</p>
<h1>
<a name="Heading4"></a><b>Komisia dokončuje prípravy na
príchod komisárov 1.mája
2004</b><br><a name="Heading5"></a><b></b><b><i>Európska komisia
dnes schválila opatrenia, ktoré majú zabezpečiť 
bezproblémové začlenenie 10 nových komisárov do
kolégia. Komisári z nových členských
štátov budú plnohodnotnými členmi kolégia
a budú sa aktívne podieľať na rozhodovaní. 
Keďže nebudú mať vlastné špecifické oblasti
pôsobenia, každý z nich bude zapojený do práce
niektorého zo súčasných komisárov, čo
zároveň uľahčí ich začlenenie do práce
Komisie.   Každý z nových komisárov bude mať svoj
kabinet. Predseda Komisie Prodi má v úmysle pozvať
kandidátov do Bruselu na neformálne stretnutie, ktoré sa
uskutoční 16. marca.</i></b></h1>
<p>"Tešíme sa na spoluprácu s našimi kolegami
z nových členských štátov. Sú to
skúsení ľudia vynikajúcich kvalít a som si
istý, že budú aktívne a pozitívne prispievať
k poslaniu súčasnej Komisie. Príchod nových
komisárov, ako aj prijímanie európskych úradníkov
z ich krajín obohatí našu administratívu“,
povedal predseda Komise Romano Prodi.      </p>
<p>Keďže mandát nových komisárov je len prechodný
a krátkodobý, nebude im pridelená konkrétna oblasť
pôsobenia. Miesto toho budú pracovať vo dvojiciach so
súčasnými členmi kolégia.   </p>
<p>Kabinety nových komisárov budú úzko spolupracovať
s kabinetom komisára, ku ktorému budú priradení na
obdobie od 1.mája do 31.októbra.  Tieto kabinety budú
pozostávať z troch úradníkov s pracovným
zaradením v kategórii A, vrátane vedúceho kabinetu (A2)
alebo zástupcu vedúceho kabinetu (A3). Aspoň jeden
z úradníkov so zaradením v kategórii A by mal
byť súčasným úradníkom Komisie a aspoň jeden
by mal byť príslušníkom iného členského
štátu, než z ktorého pochádza  komisár.</p>
<p>Noví komisári budú pracovať vo dvojici so svojimi
kolegami nasledujúcim spôsobom. Predseda Komisie si
v prípade potreby vyhradzuje právo na zmenu tohto
usporiadania.<br><b>Markos Kyprianou </b>(Cyprus)  - Michaele Schreyer
(Rozpočet)<br><b>Siim Kallas </b>(Estónsko) -   Pedro Solbes
(Hospodárske a menové záležitosti)<br><b>Péter
Balázs </b>(Maďarsko) -  Michel Barnier (Regionálna politika a
inštitucionálna reforma)<br><b>Sandra Kalniete</b> (Lottyšsko) - 
Franz Fischler (Poľnohospodárstvo, rybolov a rozvoj vidieka)
<br><b>Dalia Grybauskaite</b> (Litva) - Viviane Reding (Vzdelanie a
kultúra)<br><b>Joe Borg</b> (Malta)  - Poul Nielson (Rozvoj a
humanitárna pomoc)<br><b>Danuta Hübner</b> (Poľsko) - Pascal Lamy
(Obchod)  <br><b>Ján Figeľ</b> (Slovensko) - Erkki Liikanen (Podniky a
informačná spoločnosť)  <br><b>Janez Potocnik</b>
(Slovinsko) - Günter Verheugen (Rozšírenie)</p>
<p><b>Miloš Kužvart</b> (Česká republika) - David Byrne
(Zdravie a ochrana spotrebiteľa)</p>

