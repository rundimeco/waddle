					
<P><B>IP/00/1371</B>
<P>Brussel, 29 november 2000
<H3>
<P><B>De Commissie stelt maatregelen voor om de duurzame ontwikkeling van de ultraperifere gebieden te bevorderen</B></H3>
<P><I><B>De Europese Commissie heeft vandaag maatregelen voorgesteld om de steun van de Europese Unie ten behoeve van de zeven ultraperifere gebieden (UPG) te verbeteren. Deze voorstellen hebben ten doel de duurzame economische ontwikkeling van de UPG te bevorderen aan de hand van de prioritaire doelstellingen die de Commissie in haar verslag van 14 maart 2000 heeft aangegeven, namelijk de wederopleving van de economie en de steun voor de traditionele productietakken (landbouw en visserij).</B></I>
<P><B>Eerste onderdeel - wederopleving van de economie</B>
<P>Het eerste onderdeel van de voorstellen van de Commissie heeft ten doel in de voorschriften betreffende de Structuurfondsen meer rekening te houden met de specifieke belemmeringen van de UPG. Met name wordt voorgesteld verscheidene percentages van de bijstand uit de Structuurfondsen te verhogen:
<UL><P><LI>le relèvement de voor investeringen in het midden- en kleinbedrijf in de zeven ultraperifere regio's zou de bijdrage van de Fondsen worden verhoogd van 35 tot 50 % van de totale subsidiabele kosten;
<P><LI>l'alignement desde maximumbijstand uit de Structuurfondsen voor alle regio's, ongeacht of zij al dan niet in aanmerking komen voor bijstand uit het Cohesiefonds, zou op gelijke hoogte gebracht worden, namelijk op 85 % van de totale subsidiabele kosten;
<P><LI>de in het kader van het Europees Oriëntatie- en Garantiefonds voor de Landbouw toegekende overheidssteun zou worden verhoogd van 50 tot 75 % voor investeringen in landbouwbedrijven en van 50 tot 65 % voor investeringen op het gebied van de verwerking en de afzet van landbouwproducten; daarnaast zou de financiële bijstand van de Gemeenschap worden uitgebreid tot bossen in overheidsbezit.
</UL><P>Naar aanleiding van het besluit van de Commissie heeft de heer Michel Barnier, Commissaris voor Regionaal beleid, onder andere het volgende verklaard: <I>"Dankzij dit besluit kunnen de zeven ultraperifere gebieden ten volle profiteren van de solidariteit waarvan de Unie blijk geeft via de uit de Structuurfondsen meegefinancierde nieuwe generatie programma's voor de komende zeven jaar. Het besluit zal alle actoren van de betrokken regio's helpen de aan de economische diversificatie en de verscherpte concurrentie verbonden uitdagingen aan te nemen."</I>
<P><B>Tweede onderdeel - steun voor de traditionele productietakken</B>
<P>Het tweede onderdeel van de Commissievoorstellen betreft de steun voor de traditionele productietakken van de UPG (landbouw en visserij). Op landbouwgebied verleent de Europese Unie de UPG steun in het kader van drie POSEI-programma's (programma's van speciaal op het afgelegen en insulaire karakter van de hierna genoemde regio's afgestemde maatregelen), namelijk <B>POSEIDOM</B> voor de Franse overzeese departementen, <B>POSEIMA</B> voor de Azoren en Madeira en <B>POSEICAN</B> voor de Canarische eilanden. Op visserijgebied verleent de Unie steun via het <B>Financieel Instrument voor de Ori</B><B>ëntatie van de Visserij (FIOV)</B>.
<P>Om de UPG te helpen het hoofd te bieden aan de permanente handicaps (klimaat, verwijderde ligging, geringe bedrijfsomvang) en aan de specifieke belemmeringen (geen schaalvoordelen, afhankelijkheid van bepaalde producten, zeer hoge productiekosten), omvatten de landbouwmaatregelen in de POSEI-programma's een specifieke voorzieningsregeling (SVR), specifieke maatregelen voor de plaatselijke landbouwproductie en afwijkingen van de veterinaire en de fytosanitaire maatregelen. Dit landbouwpakket wordt uit het EOGFL-Garantie gefinancierd (ongeveer 200 miljoen euro per jaar).
<P>De Commissie stelt meerdere wijzigingen in het landbouwonderdeel van de POSEI-programma's voor. De voorstellen omvatten een herziening van de lijst van voor de SVR in aanmerking komende producten, een vlotter beheer van de regeling en een aanpassing van de middelen voor het bereiken van de SVR-doelstelling. Wat de maatregelen voor de verschillende takken van de plaatselijke landbouwproductie betreft, is de Commissie van oordeel dat de steunmaatregelen beter op de eigen behoeften van elke regio afgestemd moeten worden (door aanpassing van de steunniveaus of voor steun in aanmerking komende hoeveelheden). Ook stelt zij een bedrijfskolommatige aanpak per sector voor of programma's die de gehele branche omvatten, om zo de bedrijfskolommen beter te kunnen structureren.
<P>Wat de steun voor de visserij in de UPG betreft, stelt de Commissie voor bepaalde FIOV-steunniveaus te verhogen om met name meer financiële bijstand van de Gemeenschap te kunnen verlenen voor de ontwikkeling van de visbestanden en de aquacultuur, de uitrusting van de vissershavens of de modernisering van de vissersvloot in deze gebieden.
<P>De kosten van al deze wijzigingsvoorstellen worden hoofdzakelijk gecompenseerd door de besparingen ten gevolge van de hervorming van het GLB in het kader van Agenda 2000, en met name door de te verwachten geringere uitgaven voor de voorzieningsregeling (granen, rundvlees, zuivel).
<P>Naar aanleiding van het besluit van de Commissie heeft landbouwcommissaris Franz Fischler het volgende verklaard: "Deze voorstellen zijn afgestemd op de zeer specifieke moeilijkheden waarmee landbouw en visserij in de ultraperifere gebieden te kampen hebben. Zij brengen een kader tot stand dat gunstig is voor de ontwikkeling van een sector die van wezenlijk belang is voor de werkgelegenheid en de welvaart in deze gebieden.".
<P>In de Europese Raad van Nice zal de stand van zaken met betrekking tot de duurzame ontwikkeling van de UPG worden bepaald. De vandaag door de Commissie aangenomen voorstellen betekenen een belangrijke stap vooruit in de uitvoering van de strategie van de Gemeenschap om dit doel te bereiken.
