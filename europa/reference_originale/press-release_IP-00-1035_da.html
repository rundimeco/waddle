					
<P><B>IP/00/1035</B>
<P>Bruxelles, den 21. september 2000
<H3>
<P><B>Der er stigende opm</B><B>ærksomhed omkring innovation i Europa, men det er if</B><B>ølge Kommissionen n</B><B>ødvendigt med en yderligere indsats, hvis EU skal blive fuldt ud konkurrencedygtig</B></H3>
<P><I><B>Europa-Kommissionen har vedtaget overordnede politiske retningslinjer med henblik p</B></I><I><B>å at styrke innovationen i Europa. Innovationspolitikken er et vigtigt punkt p</B></I><I><B>å den dagsorden, der blev fastlagt p</B></I><I><B>å EU-topm</B></I><I><B>ødet i Lissabon i marts. Dette topm</B></I><I><B>øde var et vendepunkt, idet det f</B></I><I><B>ørte til anerkendelse af n</B></I><I><B>ødvendigheden af at tage udfordringerne i forbindelse med den nye </B></I><I><B>økonomi op ved f.eks. at godkende Kommissionens </B></I><I><B>handlingsplan</B></I><I><B> for eEurope og iv</B></I><I><B>ærks</B></I><I><B>ætte et benchmarkingprojekt. "Der er tegn p</B></I><I><B>å, at Europas </B></I><I><B>økonomiske resultater kan forbedres med en hensigtsm</B></I><I><B>æssig politiksammens</B></I><I><B>ætning. Der skal dog mere til, hvis Europa skal blive fuldt ud </B></I><I><B>konkurrence</B></I><I><B>dygtig", erkl</B></I><I><B>ærede Erkki Liikanen, kommiss</B></I><I><B>ær med ansvar for erhvervspolitik og informationssamfundet, da han kommenterede den netop offentliggjorte meddelelse "Innovation i en videnbaseret </B></I><I><B>økonomi". Den resultattavle, der indg</B></I><I><B>år i meddelelsen, er det f</B></I><I><B>ørste konkrete skridt i gennemf</B></I><I><B>ørelsen af det benchmarkingprojekt, der blev sl</B></I><I><B>ået til lyd for i Lissabon. Den har til form</B></I><I><B>ål at kortl</B></I><I><B>ægge god innovationspolitisk praksis i medlemsstaterne. I Kommissionens meddelelse henstilles det til medlemsstaterne, at de forst</B></I><I><B>ærker deres indsats for at </B></I><I><B>fjerne hindringer, smidigg</B></I><I><B>øre procedurer og </B></I><I><B>ændre holdninger, der stiller sig i vejen for den fulde udnyttelse af den videnbaserede </B></I><I><B>økonomi</B></I><I><B>.</B></I>
<P>Selv om der i de seneste år er blevet indført mange innovationsfremmende politikker og foranstaltninger i medlemsstaterne og på europæisk plan, er EU efter Kommissionens mening stadig bagud i forhold til sine vigtigste konkurrenter hvad angår innovationsresultaterne som helhed.
<P>Ifølge Kommissionen skal medlemsstaterne forstærke deres bestræbelser på at skabe et erhvervsklima, der begunstiger innovation. Liikanen erklærede, "Tendensen til globalisering og den nye videnbaserede økonomi betyder, at virksomhederne enten må lære at innovere, eller også må de forvente at bukke under for konkurrencen. I sidste instans er det op til virksomhederne og iværksætterne at tage denne udfordring op, men de offentlige myndigheder har et ansvar for at opmuntre innovatorer og potentielle innovatorer ved at skabe de rette vilkår."
<P>I en række medlemsstater er nogle af de statistiske indikatorer for innovationsresultater imidlertid nået op på et niveau, der ligger tæt på - eller som ligefrem overgår - de tilsvarende indikatorer for Europas vigtigste konkurrenter. Det betyder, at der er mulighed for at opnå bedre innovationsresultater ved at tage ved lære af "bedste praksis", som allerede findes i EU.
<P>Meddelelsen<sup><a name="file.tmp_Ref_1"><a href="#file.tmp_Foot_1">(1)</a></a></sup> indeholder det første udkast til den europæiske resultattavle for innovation, som Det Europæiske Råd i Lissabon i marts 2000 anmodede om at få indført, baseret på de statistikker, der foreligger i øjeblikket. Det er første gang, et projekt af denne type gennemføres på EU-plan. Resultattavlen gør det muligt at vurdere de stærke og svage sider af medlemsstaternes innovation og giver et samlet billede af EU's innovationsresultater.
<P>Meddelelsen henstiller til medlemsstaterne at:
<UL><P><LI>forbedre deres politikker til fremme af innovative virksomheder, især ved at tage udgangspunkt i "bedste praksis", der har givet positive resultater i andre medlemsstater
<P><LI>undgå, at innovatorer hæmmes af unødvendigt bureaukrati. Det er Kommissionens opfattelse, at man bør være særlig opmærksom på private investeringer i forskning og innovation, og at bestemmelserne om udnyttelse af resultaterne af offentligt finansieret forskning kan rationaliseres og forbedres, så de kommer til at svare til markedets behov.
<P><LI>sørge for et gunstigt klima for oprettelse og udvikling af innovative virksomheder ved at fortsætte bestræbelserne på at skabe gode juridiske, skattemæssige og finansielle betingelser for nye virksomheder, ved at sikre passende støtte på regionalt plan og ved at fremme uddannelse i virksomhedsetablering og innovationsstyring
<P><LI>forbedre den måde, hvorpå nøglefaktorer i innovationssystemerne fungerer, for dermed at få innovationen til at præge hele økonomien og samfundet. Kommissionen henviser specielt til F&U's og uddannelsesinstitutionernes rolle, især universiteter og store offentlige forskningsfaciliteter, og til regionale initiativers betydning med henblik på at anspore og støtte innovatorer og potentielle innovatorer
<P><LI>tilstræbe et velinformeret europæisk samfund ved at tilskynde til brede debatter om innovation mellem berørte parter, dvs. forskere, virksomheder, forbrugere og offentlige myndigheder.
</UL><P>Det er Kommissionens hensigt at fungere som katalysator for at styrke medlemsstaternes foranstaltninger og politikker. Den vil fremme benchmarking af specifikke innovationspolitikker og -resultater i medlemsstaterne, bidrage til kortlægning og formidling af "bedste praksis", og den vil fortsætte med at offentliggøre den europæiske resultattavle for innovation med regelmæssige mellemrum. Den vil overvåge de fremskridt, der sker med hensyn til at forbedre love og administrative bestemmelser, så de i højere grad begunstiger innovation, f.eks. gennem en begrænsning af bureaukratiet.
<P>Kommissionen vil tilskynde til etablering af netværk og oprettelse af rådgivnings- og støttetjenester på europæisk plan, især i form af tværnationalt samarbejde mellem regioner med henblik på at udveksle bedste praksis inden for innovationsfremme og lette tværnationale teknologipartnerskaber.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> Kommissionens meddelelse 'Innovation i en videnbaseret </B></SUP><SUP><B>økonomi</B></SUP><SUP><B>.</B></SUP>
