					<p align="right"><b>IP/05/1608</b></p>
<p align="right">Briselē, 2005. gada 15. decembrī</p>
<h1>
<a name="Heading4"></a><b>ES noteikumi par trokšņu
robežu aviācijā:</b><b> Eiropas Komisija ierosina Eiropas Kopienu
Tiesā lietu pret Latviju</b></h1>
<p><b><i>Komisija šodien pieņēma lēmumu ierosināt
Eiropas Kopienu Tiesā lietu pret Latviju, jo tā nav transponējusi
Eiropas tiesību aktus par ekspluatācijas ierobežojumiem ES
lidostās, kas saistīti ar troksni. Lai būtu saskaņota pieeja
trokšņa samazināšanai aviācijā, ir svarīgi,
ka dalībvalstis ievēro Eiropas tiesību aktus un procedūras.
</i></b></p>
<p><i>„Troksnis lidostu rajonā Eiropas pilsoņiem ir
īpaši svarīgs jautājums. Latvijai iespējami
īsā laikā ir jāpiemēro šie tiesību akti, kas
nodrošina saskaņotu trokšņa problēmu risinājumu ES
lidostu tuvumā”, teica Žaks Baro, par transportu
atbildīgais priekšsēdētāja vietnieks</i>.</p>
<p>Direktīva<sup><b><a name="fnB1" href="#fn1">[1]</a></b></sup> paredz, ka
visām ES dalībvalstīm ir jāpiemēro īpašas
procedūras, pirms tās ievieš ekspluatācijas
ierobežojumus, kas saistīti ar troksni. Tā paredz sistēmu,
kas aizsargā iekšējā tirgus prasības, nodrošinot,
ka lidostās konstatējot līdzīgas ar troksni saistītas
problēmas, tiek piemēroti līdzīgi risinājumi. Jo
īpaši tajā ir paredzēta saskaņota minimālajām
prasībām atbilstoša lidaparāta definīcija un noteikti
noteikumi, kas jāpiemēro, ieviešot ekspluatācijas
ierobežojumus, lai izņemtu šā tipa lidmašīnas.</p>
<hr><p><sup><b><a name="fn1" href="#fnB1">[1]</a></b></sup> 	Eiropas Parlamenta un
Padomes 2002. gada 26. marta Direktīva 2002/30/EK par noteikumiem
un procedūrām attiecībā uz tādu ekspluatācijas
ierobežojumu ieviešanu Kopienas lidostās, kas saistīti ar
troksni, OV L 085, 28.3.2002.</p>


