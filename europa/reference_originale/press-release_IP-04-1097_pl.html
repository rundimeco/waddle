					<p align="right"><b>IP/04/1097</b></p>
<p align="right">Bruksela, dnia 13 czerwca 2004 r.</p>
<h1>
<a name="Heading4"></a><b>Komisja zatwierdza przejęcie polskich
zakładów mięsnych Sokołów przez duński Danish
Crown i fiński HK Ruokatalo</b></h1>
<p><b><i>Komisja Europejska udzieliła ustawowej zgody na przejęcie
wspólnej kontroli nad polskimi zakładami mięsnymi
Sokołów przez duński Danish Crown oraz fiński HK Ruokatalo
Przedsięwzięcie to nie wywołuje obaw o skutki dla konkurencji,
ponieważ, przedsiębiorstwa te obecnie działają w zasadniczo
różnych państwach.</i></b></p>
<p>W dniu 9 sierpnia 2004 r. Komisja Europejska otrzymała zawiadomienie o
tym, że Danish Crown AMBA i HK Ruokatalo Oyj przejmą wspólną
kontrolę nad zakładami mięsnymi Sokołów.</p>
<p>Danish Crown jest duńskim spółdzielczym koncernem mięsnym
skupiającym 19.799 członków. Firma prowadzi
działalność na całym świecie, która obejmuje nie
tylko ubój trzody chlewnej i bydła, lecz także przetwórstwo
i sprzedaż mięsa. HK Ruokatalo jest spółką
notowaną na giełdzie kontrolowaną przez LSO Osuuskunta,
która również jest spółdzielnią
zrzeszającą około 7.000 członków. Podobnie jak Danish
Crown jest to holding, prowadzący działalność
zróżnicowaną, od uboju trzody chlewnej, bydła i drobiu
aż po przetwórstwo i sprzedaż mięsa. </p>
<p>Przedmiotem działalności Sokołowa, będącego celem
proponowanej transakcji, jest ubój trzody chlewnej i bydła oraz
przetwórstwo wieprzowiny, wołowiny i drobiu. Sokołów
produkuje szeroką gamę wyrobów mięsnych w swoich
zakładach produkcyjnych w Polsce, która jest również
głównym rynkiem zbytu dla firmy. </p>
<p>Komisja uznała, że proponowana transakcja spowodowałałaby
tylko niewielkie komplikacje, związane ze świeżym mięsem
wieprzowym i wołowym przeznaczonym do bezpośredniego spożycia
przez człowieka, jak również dostawami świeżego
mięsa (odpowiednio wieprzowego, wołowego i drobiowego) do dalszego
przetwórstwa. Jednakże nie wzbudziły one wątpliwości
dotyczących naruszenia zasad konkurencji zarówno na szczeblu krajowym
jak i wspólnotowym. </p>
<p>Komisja zbadała również czy wspólne przejęcie
może zostać wykorzystane jako narzędzie koordynacji zachowania
Danish Crown i HK Ruokatalo na tych rynkach, na których nadal
będą konkurować, tzn. w Danii i Finlandii.</p>

