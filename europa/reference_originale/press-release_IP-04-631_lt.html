					<p align="right"><b>IP/04/631</b></p>
<p align="right">Briuselis, 2004 m. gegužės 12 d.</p>
<h1>
<a name="Heading4"></a><b>Komisija pradeda vykdyti </b><b>naujų
valstybių narių biudžeto
priežiūrą</b></h1>
<p><b><i>Įstojusios į ES naujosios valstybės narės buvo
pilnai įtrauktos ir į ES ekonomikos ir biudžeto politikos
bendradarbiavimo ir priežiūros sistemą. Taip pat kaip ir po
ankstesnės ES plėtros 1995 m., kai į Europos Sąjungą
buvo priimta Austrija, Suomija ir Švedija, buvo įvertinta
naujųjų narių biudžeto būklė. Šešių
iš dešimties valstybių narių t.y. Čekijos Respublikos,
Lenkijos, Kipro, Maltos, Slovakijos ir Vengrijos 2003 m. bendrasis
valstybės biudžeto deficitas viršijo 3% BVP Sutarties
pamatinės vertės, o dviejų iš šių valstybių
t.y. Kipro ir Maltos valstybės skolos viršijo 60% BVP Sutarties
pamatinės vertės. Remiantis Sutarties 104 straipsnio 3 dalimi
šiandien Komisija apie kiekvieną iš šių valstybių
parengė po pranešimą. Komisijos Pavasario prognozėse 2004 m.
kaip ir nacionalinės valdžios institucijų pranešimuose
nurodoma, kad visose šešiose valstybėse biudžeto deficitas
ir toliau viršys 3% BVP Sutarties pamatinės vertės. Dviejose
valstybėse, kuriose 2003 m. buvo viršijamas leistinas skolų lygis
(Maltoje ir Kipre), skolų santykis vis dar kyla, todėl tikėtina,
kad ir 2004 m. jis viršys 60% BVP. Per kitas dvi savaites Ekonomikos ir
finansų komitetas apie kiekvieną gautą pranešimą
parengs po nuomonę. Per dar kitas keletą savaičių iki
Ekofino Tarybos susitikimo liepos 5 d. Komisija, remdamasi taip vadinama
perviršinio deficito tvarka, rekomenduos, kokių tolimesnių
veiksmų reikėtų imtis. Šios procedūros trukmė
nustatyta acquis. Taryba įpareigojama imtis veiksmų per tris
mėnesius po naujų narių priėmimo. Rengdama savo
rekomendacijas Komisija atsižvelgs į lanksčią poziciją
šiuo klausimu užimtą 2004 m. atnaujintose Bendrosiose
ekonominės politikos gairėse (<a
href="/rapid/pressReleasesAction.do?reference=IP/04/467&format=HTML&aged=0&language=EN&guiLanguage=en">IP/04/467</a>),
t.y. nagrinėjant kiekvienos naujos valstybės narės biudžeto
būklę atsižvelgs į biudžeto politikos ir
vykstančių struktūrinių ekonominių permainų
sąveiką ir suteiks kelių metų laikotarpį
perviršinio biudžeto koregavimui. Valstybėms narėms, kurios
dar neprisijungė prie euro zonos, netaikomi tolimesni perviršinio
biudžeto deficito tvarkos veiksmai, t.y. sustiprinta biudžeto
priežiūra (104 straipsnio 9 dalis) ar sankcijos (104 straipsnio 11
dalis).</i></b></p>
<p>Komisijos pranešimai dėl Čekijos Respublikos, Lenkijos, Kipro,
Maltos, Slovakijos ir Vengrijos priimti Joaquín Almunia, ES ekonomikos ir
pinigų politikos komisaro, iniciatyva. ES biudžeto politikos
gairės taikomos visoms 25 valstybėms narėms vienodai o, jose
nurodoma, kad perviršinis biudžeto deficitas yra nepageidautinas.
Šiandien parengus Komisijos pranešimus pradėta biudžetų
būklės priežiūra turėtų būti laikoma
šių valstybių narių pasirengimo prisijungti prie euro zonos
dalimi. Visos naujosios valstybės narės pageidauja prisijungti prie
euro zonos per vidutinės trukmės laikotarpį, todėl siekdamos
atitikti visus konvergencijos reikalavimus, jos palaipsniui mažina savo
biudžetų deficitą. Išnagrinėjus kiekvienos šalies
biudžeto būklę padarytos išvados sutrumpintai pateikiamos
toliau.</p>
<p>2003 m. <b>Kipro</b> bendrasis valstybės deficitas pakilo iki 6,3% BVP.
Nors biudžetą neigiamai veikė dabartinis ekonominės veiklos
silpnumas, kurį sukėlė išoriniai veiksniai, bendrasis
valstybės biudžeto deficitas viršijo 3% BVP pamatinę
vertę ne dėl kokio nors neįprasto reiškinio ne Kipro
vyriausybės valioje, ir ne dėl smarkaus ekonominio nuosmukio pagal
Stabilumo ir plėtros pakto nuostatas. Pagal Komisijos Pavasario prognozes
2004 m. ir Kipro valdžios institucijų pranešimus 2004 m.
bendrasis valstybės biudžeto deficitas gerokai viršys 3% BVP ir
išliks apie 4,5 % BVP. Prognozuojama, kad 2004 m. skolų ir BVP
santykis pakils 2,3 procentinio taško iki 74,6% BVP.</p>
<p>2003 m. spartaus ekonominio augimo kontekste bendrasis valstybės
biudžeto deficitas <b>Čekijos Respublikoje</b> pakilo iki 12.9% BVP
(įskaitant pagrindinės vienkartinės operacijos išlaidas,
sudarančias 6-7% BVP). Bendrasis valstybės biudžeto deficitas
viršijo pamatinę vertę ne dėl kokio nors neįprasto
reiškinio ne Čekijos valdžios institucijų valioje, ir ne
dėl smarkaus ekonominio nuosmukio pagal Stabilumo ir plėtros pakto
nuostatas. Pagal Komisijos Pavasario prognozes 2004 m. ir Čekijos
valdžios institucijų pranešimus 2004 m. bendrasis valstybės
biudžeto deficitas gerokai viršys 3% BVP ir bus apie 6% BVP.
Prognozuojama, kad 2004 m. skolų ir BVP santykis pakils apytiksliai 3
procentiniais taškais iki beveik 41% BVP.</p>
<p>2003 m. bendrasis valstybės biudžeto deficitas <b>Vengrijoje</b>
nukrito iki 5.9% BVP, bet pagal Sutarties nuostatas negali būti laikomu
priartėjusiu prie 3% pamatinės vertės. Didesnis negu 3% BVP
Vengrijos biudžeto deficitas viršijo pamatinę vertę ne
dėl kokio nors neįprasto reiškinio ne Vengrijos valdžios
institucijų valioje, ir ne dėl smarkaus ekonominio nuosmukio pagal
Stabilumo ir plėtros pakto nuostatas. 2003 m., po dviejų metų
staigaus augimo, skolų ir BVP santykis priartėjo prie 60% Sutarties
pamatinės vertės ir buvo 59,0%. Pagal Komisijos Pavasario prognozes
2004 m. ir Vengrijos valdžios institucijų pranešimus 2004 m.
bendrasis valstybės biudžeto deficitas 2004 ir 2005 m. toliau
viršys 4% BVP. Pagal Komisijos Pavasario prognozes 2004 m. skolų ir
BVP santykis per kitus dvejus metus labai nukris ir bus mažesnis nei 60%
BVP.</p>
<p>2003 m. <b>Maltos</b> bendrasis valstybės biudžeto deficitas pakilo
iki 9,7% BVP (įskaitant pagrindinės vienkartinės operacijos
išlaidas, sudarančias 3,2% BVP). Nors biudžetą neigiamai
veikė dabartinis ekonominės veiklos silpnumas, kurį
sukėlė išoriniai veiksniai, bendrasis valstybės
biudžeto deficitas viršijo 3% BVP pamatinę vertę ne dėl
kokio nors neįprasto reiškinio ne Maltos vyriausybės valioje, jis
taip pat nebuvo smarkaus ekonominio nuosmukio padarinys pagal Stabilumo ir
plėtros pakto nuostatas. Pagal Komisijos Pavasario prognozes 2004 m. ir
Maltos valdžios institucijų pranešimus 2004 metais bendrasis
valstybės biudžeto deficitas gerokai viršys 3% BVP ir bus apie
5,9% BVP. 2003 m. Maltos skolų ir BVP santykis išaugo iki 72% BVP.
Pagal Komisijos Pavasario prognozes 2004 m. šis santykis 2004 metais sieks
73,9% BVP ir smarkiai viršys 60% BVP Sutarties pamatinę
vertę.</p>
<p>2003 m. ekonomikos atsigavimo kontekste <b>Lenkijos</b> bendrasis
valstybės biudžeto deficitas išaugo iki 4.1% BVP. Didesnis negu
3% BVP Lenkijos biudžeto deficitas viršijo pamatinę vertę ne
dėl kokio nors neįprasto reiškinio ne Lenkijos valdžios
institucijų valioje, ir ne dėl smarkaus ekonominio nuosmukio pagal
Stabilumo ir plėtros pakto nuostatas. 2003 m. pabaigoje po trejų
metų staigaus augimo skolų ir BVP santykis pasiekė 45.4% BVP.
Pagal Komisijos Pavasario prognozes 2004 m. ir Lenkijos valdžios
institucijų pranešimus 2004 metais bendrasis valstybės
biudžeto deficitas gerokai viršys 3% BVP ir bus apie 6% BVP.
Prognozuojama, kad 2004 m. skolų ir BVP santykis išaugs 3,7
procentinio taško iki 49% BVP.</p>
<p>Besitęsiančio stabilaus augimo kontekste 2003 m. <b>Slovakijos</b>
bendrasis valstybės biudžeto deficitas nukrito iki 3.6% BVP, bet vis
dar viršija 3% pamatinę vertę. Didesnis negu 3% BVP Slovakijos
biudžeto deficitas viršijo pamatinę vertę ne dėl kokio
nors neįprasto reiškinio ne Slovakijos valdžios institucijų
valioje, ir ne dėl smarkaus ekonominio nuosmukio pagal Stabilumo ir
plėtros pakto nuostatas. Pagal Komisijos Pavasario prognozes 2004 m. ir
Slovakijos valdžios institucijų pranešimus 2004 metais bendrasis
valstybės biudžeto deficitas ir toliau viršys 3% BVP ir
išliks 4% BVP. Prognozuojama, kad 2004 m. skolų ir BVP santykis
išaugs 2½ procentinio taško iki 45% BVP.</p>
<p><b>Pagrindimas</b></p>
<p>Perviršinio biudžeto deficito tvarka reglamentuojama Sutarties 104
straipsnyje ir patikslinta Tarybos reglamente (EB) Nr. 1467/97, kuris yra
įtrauktas į Stabilumo ir plėtros paktą. Po to kai Komisija
parengė šešis pranešimus pagal 104 straipsnio 3 dalį,
Ekonomikos ir finansų komitetas pagal kiekvieną iš jų turi
suformuluoti po nuomonę. Atsižvelgdama į komiteto nuomonę,
jei jis nusprendžia, kad biudžeto deficitas yra viršijamas,
Komisija turi imtis tolimesnių veiksmų. Pagal 104 straipsnį
šie veiksmai apima Komisijos nuomonės dėl perviršinio
biudžeto deficito (104 straipsnio 5 dalis) ir Komisijos rekomendacijų
dėl perviršinio biudžeto deficito (104 straipsnio 6 dalis),
skirtų Tarybai, priėmimą, o taip pat Tarybos rekomendacijas
valstybei narei dėl kelio biudžeto deficito viršijimui
užkirtimo per tam tikrą laikotarpį (104 straipsnio 7 dalis).</p>
<p>Pagal pirmiau minėto Tarybos reglamento 3 straipsnio 4 dalį
paprastai perviršinio biudžeto deficito koregavimui skiriamas
laikotarpis yra vieneri metai po jo nustatymo (šiuo atveju tai
būtų 2005 m.). Tačiau, kaip minima Komisijos rekomendacijoje 2004
m. atnaujintose Bendrosiose ekonominės politikos gairėse, kai kuriais
atvejais ekonominiu požiūriu naujosioms valstybėms narėms
būtų tikslinga suteikti kelių metų laikotarpį didesnio
nei 3% BVP perviršinio biudžeto koregavimui.</p>
<p>Toks ilgesnis koregavimo laikotarpis gali būti suteiktas jeigu,
pavyzdžiui, pradinis biudžeto deficitas įstojus yra ypač
aukštas arba jeigu yra kitų tik tai valstybei būdingų
ypatingų aplinkybių. Svarbus faktorius yra pačių
naujųjų valstybių narių vidutinės trukmės termino
biudžeto planai pateikti konvergencijos programose iki gegužės 15
d. Per keletą savaičių Komisija pasistengs įvertinti visas
programas, kad liepos 5 d. Taryba apie kiekvieną iš jų
galėtų parengti po nuomonę ir tuo pat metu priimti sprendimus
dėl pirmiau minėto biudžeto deficito.</p>
<p>Pilną dokumento tekstą rasite svetainėje:</p>
<p><a
href="http://ec.europa.eu/economy_finance/about/activities/sgp/procedures_en.htm">http://ec.europa.eu/economy_finance/about/activities/sgp/procedures_en.htm</a>
</p>

