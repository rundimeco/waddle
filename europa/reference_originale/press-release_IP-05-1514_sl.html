					<p align="right"><b>IP/05/1514</b></p>
<p align="right">Bruselj, 1. decembra 2005</p>
<h1>
<a name="Heading4"></a><b>Enotno plačilno območje:</b><b>
opravljati plačila kjer koli v EU tako kot v matični
državi</b></h1>
<p><b><i>Evropska komisija je predstavila predloge, s katerimi naj bi odpravili
obstoječe pravne ovire, da bi omogočili oblikovanje „enotnega
plačilnega območja“ v EU, gospodarstvo EU pa bi tako lahko
prihranilo od 50 do 100 milijard EUR na leto. Cilj tega predloga je, da
postanejo čezmejna plačila, ki se jih opravi ali s kreditno, debetno
plačilno kartico ali z elektronskim bančnim nakazilom, neposredno
obremenitvijo ali katerim koli drugim plačilnim instrumentom, prav tako
preprosta, poceni in varna kot „nacionalna“ plačila v posamezni
državi članici. Trenutno ima vsaka država članica svoja
lastna pravila o plačilnem prometu in letni stroški opravljanja
plačil med temi različnimi sistemi znašajo 2–3% BDP.
Ponudniki storitev ne morejo učinkovito konkurirati in ne morejo nuditi
svojih storitev po vsej EU. Predlagana direktiva, znana kot „nov pravni
okvir“, bo zagotovila pravičen in neoviran dostop do plačilnih
trgov ter okrepila in standardizirala varstvo potrošnikov. Bolj
učinkovit in konkurenčen plačilni trg bo posamezniku
omogočil ugodnejše osnovne bančne storitve, katerih
povprečni letni stroški se v EU gibljejo med 34 EUR in 252 EUR. Danes
se cene za isto storitev od države do države zelo razlikujejo: tako je
lahko bančno nakazilo v eni državi članici brezplačno,
medtem ko lahko znaša več kot deset evrov v
drugi</i><sup><a name="fnB1" href="#fn1">[1]</a></sup><i>. Sicer naj bi se
direktiva uporabljala za vse države članice in vse valute v EU, vendar
naj bi obenem zagotovila tudi potrebno pravno podlago za enotno plačilno
območje v evrih (SEPA), ki ga je predlagal Evropski svet za plačila.
Enotno plačilno območje naj bi uresničili najkasneje do leta
2010.</i></b></p>
<p>Komisar za notranji trg in storitve Charlie McCreevy je dejal:<i>
„Preprostejša, cenejša in hitrejša plačila –
enotno plačilno območje prinaša koristi za vsakega posameznega
Evropejca in omogoča gospodarstvu EU, da  prihrani veliko denarja, in sicer
od 50 pa vse do 100 milijard na leto. Blago in storitve boste lahko
plačevali tako kot doma kjer koli v EU, kar posamezniku prinaša
popolnoma novo kakovost nakupovanja in na tak način bomo še korak
bliže uresničevanju Evrope. Enostavni, zanesljivi pravni okvir, ki ga
predlagamo danes, je velik korak k uresničevanju tega cilja. Da bomo cilj
lahko uresničili do leta 2010, bomo z industrijo in ECB kar najtesneje
sodelovali. Pri odpravljanju tehničnih preprek, ki ovirajo oblikovanje
enotnega plačilnega območja, se zanašam na bančni sektor, da
bo pospešil svoje delo.“</i></p>
<p><b>Prednosti</b></p>
<p>Cilj predlagane direktive je vzpostaviti <b>sodobni in usklajeni pravni
okvir</b> za integrirani plačilni trg v EU. Ta sklop skupnih pravil bo
omogočil potrošnikom izbiro ugodnega nakupa na podlagi danih
informacij. </p>
<p>Direktiva prinaša ponudnikom plačilnih storitev nižje
stroške pravne skladnosti, zaradi večje izbire in dejstva, da med
sistemi nacionalnih in čezmejnih plačil ni več bistvenih razlik,
pa se bo med njimi okrepila tudi konkurenca. Po sprejetju direktive bo
mogoča uporaba čezmejnih neposrednih debetnih storitev (skupen in
stroškovno ugoden instrument za plačila računov za plin, vodo ali
telefon),  kar v EU zaenkrat še ni mogoče. </p>
<p>Prednosti so zlasti:</p>
<ol>
<li><b>Okrepljena konkurenca</b> med nacionalnimi plačilnimi trgi <b>z
odprtjem trgov</b> vsem ustreznim ponudnikom in <b>z</b> <b>zagotavljanjem
enakih pogojev za vse</b>. Direktiva omogoča boljši nadzor nad prenosi
denarnih sredstev ter obenem spodbuja inovativnost.</li>
<li><b>Večja preglednost trga</b> za ponudnike in uporabnike <b>zaradi
poenostavljenega in popolnoma usklajenega sklopa pravil</b> o <b>zahtevah po
podatkih</b>, ki nadomešča različna nacionalna
pravila.</li></ol><p><b>Standardizirane pravice in obveznosti za ponudnike in
uporabnike plačilnih storitev</b> v EU, z večjim poudarkom na visoki
stopnji varstva potrošnikov. To vključuje obvezni/standardni čas
izvršitve plačila, in sicer en dan, jamstvo ponudnika plačilnih
storitev za pravilno izvršitev plačila in zagotovitev
pravočasnega plačila celotnega zneska. <br>Ti predlogi so zasnovani na
podlagi izčrpne ocene vpliva in posvetovanja. Več informacij je na
voljo pod rubriko <b>FAQ </b>(pogosto zastavljena vprašanja – <a
href="/rapid/pressReleasesAction.do?reference=MEMO/05/461&format=HTML&aged=0&language=EN&guiLanguage=fr">MEMO/05/461</a>).
Predlagana direktiva je na voljo na spletni strani:<br><a
href="http://ec.europa.eu/internal_market/payments/framework/index_en.htm">http://ec.europa.eu/internal_market/payments/framework/index_en.htm</a></p>
<hr><p><sup><b><a name="fn1" href="#fnB1">[1]</a></b></sup>  	Študija RBR o
bančnih stroških za nacionalna plačila, september 2005 (<a
href="http://ec.europa.eu/internal_market/payments/docs/reg-2001-2560/impact_en.pdf">http://ec.europa.eu/internal_market/payments/docs/reg-2001-2560/impact_en.pdf</a>).</p>


