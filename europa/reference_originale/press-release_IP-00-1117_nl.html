					
<P><B>IP/00/1117</B>
<P>Brussel, 4 oktober 2000
<H3>
<P><B>De toekomst van het onderzoek in Europa: de Commissie zet haar beleidslijnen uiteen voor het communautaire onderzoek in de periode 2002 tot 2006</B></H3>
<P><I><B>Op voorstel van Philippe Busquin heeft de Commissie vandaag een belangrijke mededeling aangenomen voor de toekomst van het onderzoek in Europa. Het gaat om de beleidslijnen voor de tenuitvoerlegging van het initiatief Naar een Europese onderzoekruimte, en meer in het bijzonder van het kaderprogramma voor onderzoek. "Deze mededeling is een nieuwe stap op de weg naar het cre</B></I><I><B>ëren van een echte Europese onderzoeksruimte. Het volgende kaderprogramma voor onderzoek zou grondig moeten worden herzien om een belangrijk instrument te worden voor het tot stand brengen van een dergelijke ruimte" verklaarde Philippe BUSQUIN, en hij voegde daaraan toe: "In Lissabon hebben de regeringsleiders bevestigd dat het onderzoek een motor is van de kennismaatschappij en het concurrentievermogen van de industrie in Europa. Met dit voorstel begint de Commissie een en ander te concretiseren. De maatregelen die ik voorstel zouden het mogelijk moeten maken dat het Europese onderzoek mondiaal, met name tegenover de partners in Azi</B></I><I><B>ë en Amerika, zijn positie versterkt."</B></I>
<P>De Commissie stelt een radicaal andere benadering van het volgende kaderprogramma voor en baseert zich op de volgende beginselen:
<UL><P><LI>Een <I>echte concentratie</I> van de inspanningen op de onderwerpen met betrekking waartoe een communautaire actie in vergelijking met nationale acties de meeste «Europese toegevoegde waarde» oplevert
<P><LI>Een nauwer <I>partnerschap</I> met de lidstaten, onderzoeksinstellingen en ondernemingen in Europa door de hoofdactoren met behulp van een netwerk te verbinden
<P><LI>Een <I>doeltreffender uitvoering, </I>door de middelen te concentreren op grotere projecten met een langere duur
</UL><P>De voorstellen van de Commissie houden rekening met de resultaten van de evaluatie door een groep onafhankelijke deskundigen van de vorige kaderprogramma's.
<P>Concreet wordt voorgesteld gebruik te maken van formules zoals:
<UL><P><LI>Het met behulp van een netwerk verbinden van de nationale onderzoeksprogramma's door ondersteuning van <B>de wederzijdse openstelling van de programma's </B>en deelname van de Unie aan gecoördineerd uitgevoerde programma's;
<P><LI>Het creëren van <B>Europese topnetwerken </B>door de capaciteit die in de lidstaten bestaat rond "gemeenschappelijke activiteitenprogramma's" te verbinden met behulp van een netwerk;
<P><LI>De uitvoering van <B>grote projecten voor </B>gericht<B> onderzoek </B>door consortia van ondernemingen, universiteiten en onderzoekscentra op basis van algemene financieringsplannen
<P><LI>Verhoogde bijstand voor de regionale en nationale inspanningen ter ondersteuning van <B>innovatie </B>en onderzoek door<B> KMO's</B>;
<P><LI>De intensivering en diversifiëring van de acties ter ondersteuning van de onderzoeks<B>infrastructuur</B> van Europees belang;
<P><LI>De verhoging en diversifiëring van de <B>mobiliteitsbeurzen</B> voor onderzoekers, niet alleen uit de Europese Unie, maar ook uit derde landen. Er worden maatregelen voorgesteld ten gunste van het onderzoekspersoneel, inclusief het actieplan«vrouwen en wetenschap».
<P><LI>Acties ter versterking van de <B>maatschappelijke dimensie </B>van de wetenschap, met name op het gebied van ethische kwesties, de wetenschappelijke bewustmaking van het publiek en het stimuleren van de wetenschappelijk interesse van jongeren
</UL><P>Uit deze nieuwe formules vloeien <B>nieuwe beheersvormen </B>voort die het mogelijk maken de schaal van de projecten te vergroten en de procedures te vereenvoudigen.
<P>De Commissie stelt in dit stadium geen prioriteiten voor het onderzoek in Europa voor. Deze zullen, na uitgebreid overleg met de actoren van het onderzoek in Europa, worden bepaald op basis van de criteria die worden voorgesteld in het beleidsdocument<sup><a name="file.tmp_Ref_1"><a href="#file.tmp_Foot_1">(1)</a></a></sup>.
<P>De prioritaire onderwerpen zouden bijvoorbeeld op de volgende gebieden betrekking kunnen hebben:
<UL><P><LI>"post-genoomonderzoek" en onderzoek naar grote ziekten, gezien de omvang en de complexiteit van deze taak en de noodzaak voor Europa om een samenhangende bijdrage te leveren tot de internationale inspanningen op dit gebied;
<P><LI>nanotechnologie, een onderzoeksgebied met velerlei toepassingen en spin-offs;
<P><LI>onderzoek dat noodzakelijk is voor de ontwikkeling van de informatiemaatschappij;
<P><LI>werkzaamheden op het gebied van onderzoek en ontwikkeling die niet door één land of één onderneming alleen kunnen worden verricht op gebieden waar de mondiale concurrentie scherp is, zoals de lucht- en ruimtevaart;
<P><LI>onderzoek ter ondersteuning van de politieke besluitvorming op Europees niveau op gebieden die worden gekenmerkt door de aanwezigheid van grote onzekerheid en risico's
<P><LI>onderzoek ter ondersteuning van communautair beleid dat noodzakelijk is voor de toepassing van een model van duurzame ontwikkeling in ruime zin.
</UL><P>Op basis van de diverse raadplegingen die zullen plaatshebben zal de Commissie in februari 2001 aan de Raad en het Parlement formele voorstellen doen voor het kaderprogramma.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> De Commissie heeft in het kader van een publieke raadpleging betreffende het initiatief "Europese onderzoekruimte" de mening van 2000 onderzoeksinstellingen in Europa en 600 ondernemingen ingewonnen. De resultaten bevinden zich op de volgende internetsite: </B></SUP><SUP><B><A HREF="http://ec.europa.eu/research/area_fr.html">http://ec.europa.eu/research/area_fr.html</A></B></SUP>
