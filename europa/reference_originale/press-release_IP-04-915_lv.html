					<p align="right"><b>IP/04/915</b></p>
<p align="right">Briselē, 2004. gada 14. jūlijā</p>
<h1>
<a name="Heading4"></a><b>Cukurs: Komisija ierosina tirgum,
patērētājiem un tirdzniecībai labvēlīgāku
režīmu </b></h1>
<p><b><i>Šodien Eiropas Komisija iesniedza priekšlikumu
radikālām ES cukura režīma izmaiņām.
Pašreizējā sistēma tiek asi kritizēta par nepareizu
resursu sadali, konkurences kavēšanu, par kaitējumu
jaunattīstības valstīm, kā arī netaisnīgu
attieksmi pret  patērētājiem, nodokļu maksātājiem
un videi nodarīto kaitējumu. Komisija ierosina būtiski
samazināt cukura eksportu un eksporta atmaksājumus, atcelt intervences
mehānismus, samazināt ES saražoto cukura daudzumu un
iekšējo cukura cenu un nodrošināt nesaistītos
maksājumus cukurbiešu audzētājiem. Reformu uzsāks
2005. gada jūlijā. Lai visas iesaistītās puses
pagūtu pielāgoties, izmaiņas jāievieš četru gadu
laikā. Starptautisko neskaidrību dēļ 2008. gadā ir
paredzēta režīma pārskatīšana.</i></b></p>
<p>ES Lauksaimniecības komisārs Francs Fišlers paskaidroja:
“Šī reforma sniedz reālu perspektīvu ES cukura nozarei
un jaunattīstības valstīm.<i> </i>Mūsu
patērētāji pārliecināsies par lielāku
orientēšanos uz tirgu, un jaunattīstības valstīm tiks
samazināti tirdzniecības traucējumi.”</p>
<p><b>Reformas ietekme</b></p>
<p>Šī reforma paredz turpmāku ilgtspējīgu un
konkurētspējīgu cukura ražošanu ES. Nesaistītie
saimniecību ienākumu maksājumi pilnībā nesaistīto
maksājumu veidā ES cukurbiešu audzētājiem
daļēji kompensēs zaudētos ienākumus. Reformas
rezultātā ES patērētājiem un rūpniecības
nozarei, kas patērē cukuru, būs pieejamas zemākas cenas.
Reforma arī risinās konkrētas vides problēmas, kas
radušās jaudīgās ražošanas dēļ.</p>
<p><b>Ietekme uz nodarbinātību</b><br>Pašreizējais cukura
režīms nesekmē darbavietu saglabāšanu. Pēdējo
desmit gadu laikā ir likvidētas aptuveni 17 000 ar šo nozari
saistītas darbavietas. ES 1990. gadā bija 240 cukurfabrikas,
2001. gadā palikušas vairs tikai 135. Šī tendence
turpināsies. </p>
<p>Reforma paredz pārstrukturēšanu, taču
atšķirība būs tā, ka atlikušais produkcijas
daudzums būs konkurētspējīgs, un darbavietas būs
stabilas. Reforma dos nozarei laiku pielāgoties. Lai mazinātu
sociālās un ekonomiskās pārstrukturēšanas ietekmi,
Komisija piedāvā pārveides shēmu tādām
cukurfabrikām, kuras vairs nav ekonomiski dzīvotspējīgas.
</p>
<p><b>Jaunās dalībvalstis</b></p>
<p>Tā kā jaunās dalībvalstis jau gūst pilnīgu
labumu no pašreizējā cukura režīma, Komisija ierosina
nodrošināt kompensāciju pilnā apmērā.
Šādiem maksājumiem ir piemērojama finanšu
disciplīna.</p>
<p><b>ĀKK rīcības plāns</b></p>
<p>ES apņemas pilnībā ievērot savas saistības pret
ĀKK valstīm un Indiju. Šī reforma minētajām
valstīm sniegs skaidru perspektīvu, saglabās importa
atvieglojumus un pievilcīgu eksporta tirgu. ES uzsāks dialogu ar
iesaistītajām valstīm, pamatojoties uz rīcību, kas
ierosināta 2004. gada nogalē, lai izstrādātu
atbilstošus tirdzniecības un attīstības pasākumus.
Komisija ierosinās nodrošināt īpaši
izstrādātas programmas, lai palīdzētu pielāgoties
jaunajiem tirgus nosacījumiem, tādējādi uzlabojot
cukurrūpniecības konkurētspēju, gadījumos, kad tas ir
rentabli, vai, lai atbalstītu diversifikāciju.</p>
<p>Uz ES 49 trūcīgākās valstis varēs bez ievedmuitas
nodokļa eksportēt lielāku cukura daudzumu.</p>
<p><b>Galvenās izmaiņas</b></p>
<ul>
<li>Institucionālo atbalsta cenu samazināšana divos posmos
trīs gadu laikā no EUR 632 par tonnu līdz EUR 421 par tonnu.</li>
<li>Cukurbiešu minimālās cenas samazināšana divos
posmos trīs gadu laikā no EUR 43,6 par tonnu līdz EUR 27,4 par
tonnu.</li>
<li>Valsts intervences pasākumu atcelšana, ko aizstās
privāta uzglabāšanas shēma.</li>
<li>ES ražošanas kvotas samazināšana četru gadu
laikā par 2,8 miljoniem tonnu (no 17,4 miljoniem tonnu līdz 14,6
miljoniem tonnu).</li>
<li>Subsidēto eksporta apjomu samazināšana par 2 miljoniem tonnu
(no 2,4 miljoniem tonnu līdz 0,4 miljoniem tonnu).</li>
<li>Jauni nesaistīti maksājumi cukurbiešu audzētājiem,
lai daļēji kompensētu (par 60 %) ienākumu
zaudējumus.</li>
<li>Kvotas, kuras iespējams nodot citu dalībvalstu
uzņēmējiem.</li>
<li>Pārveides shēma rūpnīcām, kas šajā
nozarē pārtrauc savu darbību - EUR 250 par
tonnu.</li></ul><p>Sīkāka informācija par šo
priekšlikumu pieejama:</p>
<p><a
href="http://ec.europa.eu/agriculture/capreform/index_en.htm">http://ec.europa.eu/agriculture/capreform/index_en.htm</a>
+ <a
href="/rapid/pressReleasesAction.do?reference=MEMO/04/177&format=HTML&aged=0&language=EN&guiLanguage=fr">MEMO/04/177</a></p>

