					<p align="right"><b>IP/04/1235</b></p>
<p align="right">Bruksela, 15 października 2004 r.</p>
<h1>
<a name="Heading4"></a><b>Dostęp do samochodowej informacji
technicznej: producenci powinni robić więcej</b></h1>
<p><b><i>Producenci samochodów powinni zapewnić niezależnym
warsztatom samochodowym oraz innym podmiotom lepszy dostęp do informacji
technicznych dotyczących produkowanych przez nich pojazdów, wynika z
badań przeprowadzonych przez uniwersytet w Akwizgranie (IKA) i
opublikowanych na stronie internetowej Dyrekcji Generalnej ds. Konkurencji
Komisji
Europejskiej</i></b><sup><i><a name="fnB1" href="#fn1">[1]</a></i></sup><b><i> .
Zgodnie z rozporządzeniem z 2002 r. dotyczącym sektora motoryzacyjnego
takie informacje powinny zostać udostępnione "w sposób
niedyskryminacyjny, natychmiastowy i proporcjonalny" w celu wspierania
konkurencji w dziedzinie napraw samochodowych. Wzywa się zainteresowane
strony do przekazania Komisji ewentualnych komentarzy i uwag do dnia 31
grudnia</i></b><sup><i><a name="fnB2" href="#fn2">[2]</a></i></sup><b><i>
.</i></b></p>
<p>Mario Monti, komisarz ds. konkurencji, powiedział w związku z tym:
„Jeżeli nawet producenci samochodów udostępniają
informacje techniczne niezależnym podmiotom, nie jest to jeszcze sytuacja,
której byśmy oczekiwali. By konkurencja na rynku napraw samochodowych
mogła się rozwijać producenci powinni poczynić kroki w celu
zapewnienia jego przejrzystości i dostępności”. Komisarz
Monti dodał: „W dobie elektronicznej dostęp do informacji
technicznych staje się decydującym czynnikiem konkurencji. Jest to
kluczowy aspekt rozporządzenia dotyczącego sektora motoryzacyjnego, o
który walczyłem i jestem przekonany, że następna Komisja
zrobi wszystko, by producenci samochodów postępowali zgodnie
ustalonymi zasadami".</p>
<p>W październiku 2002 r. weszło w życie rozporządzenie
1400/02 mające na celu zwiększenie konkurencji w sektorze
sprzedaży pojazdów silnikowych, jak również napraw;
znaczenie napraw jest ogromne, jako że koszty utrzymania i napraw
stanowią średnio 40% całkowitego kosztu użytkowania
samochodu (patrz <a
href="/rapid/pressReleasesAction.do?reference=IP/02/1073&format=HTML&aged=1&language=EN&guiLanguage=en">IP/02/1073</a>).
</p>
<p>Badanie IKA, przeprowadzone na zamówienie Komisji, analizuje
sposób, w jaki producenci zastosowali się do wymogów
rozporządzenia w kwestii udostępniania informacji technicznych
warsztatom, producentom narzędzi oraz wydawcom. </p>
<p>Wszystkie te podmioty są niezbędne dla zapewnienia zdrowej
konkurencji w sektorze napraw, tym bardziej że na skutek postępu
technicznego każda naprawa, nawet ta najprostsza, staje się coraz
bardziej kompleksowa. </p>
<p>Z badania wynika, że producenci udostępniają informacje
techniczne dotyczące prawie wszystkich modeli wyprodukowanych w ostatnim
dziesięcioleciu bądź na stronach internetowych, bądź na
CD/DVD lub na papierze.</p>
<p>Jednakże jakość tych metod jest przeważnie
niezadowalająca, gdyż trudno jest znaleźć konkretną
informację, dodatkowo zawartą często w dużych i drogich
„pakietach". Zawartość jest również często
niewystarczająca: niektórzy producenci nie udostępniają
wielu informacji, ważnych zwłaszcza dla producentów narzędzi
diagnostycznych. Ci ostatni odgrywają szczególną rolę, jako
że mogliby dostarczać alternatywne narzędzia diagnostyczne
tańsze od proponowanych przez producentów samochodów. Badanie
wskazuje także, że wydawcy informacji technicznych napotykają na
problemy w uzyskaniu danych niezbędnych do opracowania dokumentacji bardzo
wartościowej z punktu widzenia niezależnych warsztatów
naprawczych.</p>
<p><b>Metodologia</b></p>
<p>Badanie obejmuje 9 producentów samochodów osobowych (BMW, Daimler
Chrysler, Fiat, Ford, GM, PSA, Renault, Toyota et Volkswagen) oraz
producentów samochodów ciężarowych (DAF, Daimler Chrysler,
Iveco, MAN, Renault trucks et Volvo). Bada sytuację w: Niemczech,
Włoszech, Francji, Wielkiej Brytanii, Holandii, Irlandii, Danii i
Polsce.</p>
<hr><p><sup><b><a name="fn1" href="#fnB1">[1]</a></b></sup> 	<a
href="http://ec.europa.eu/competition/car_sector">http://ec.europa.eu/competition/car_sector</a>
</p>
<p></p>
<p><sup><b><a name="fn2" href="#fnB2">[2]</a></b></sup> 	listownie na
następujący adres:</p>
<p>		Commission européenne</p>
<p>		DG Concurrence- Greffe Antitrust-IKA study </p>
<p>		B-1049 BRUXELLES</p>
<p>		lub pocztą elektroniczną : </p>
<p>		<a href="mailto:comp-ika-study@ec.europa.eu">comp-ika-study@ec.europa.eu</a>
</p>


