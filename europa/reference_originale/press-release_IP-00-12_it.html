					
<P><B>IP/00/12</B>
<P>Bruxelles, 11 gennaio 2000
<H3>
<P><B>Libera circolazione delle merci: la Commissione d'iniziare procedimenti per infrazione contro Austria ed Italia</B></H3>
<P><I><B>In seguito ad alcune denunce la Commissione europea ha deciso d'iniziare procedimenti per infrazione contro Austria ed Italia poich</B></I><I><B>é tali paesi frappongono ostacoli ingiustificati alla libera circolazione delle merci. L'Austria sar</B></I><I><B>à deferita alla Corte di giustizia per gli ostacoli alla commercializzazione di complementi alimentari vitaminizzati provenienti da altri Stati membri. La Commissione ha parimenti deciso d'inviare all'Austria due pareri motivati in rapporto alla legislazione riguardante le importazioni parallele d'antiparassitari ed alla regolamentazione in tema di segnali stradale. </B></I><I><B>È stata altres</B></I><I><B>ì presa la decisione d'inviare un parere motivato all'Italia in rapporto agli ostacoli che intralciano la libera circolazione dell'oro grezzo. Il parere motivato costituisce la seconda tappa del procedimento per infrazione contemplato dall'articolo 226 del trattato CE. Qualora ad esso non venga data una risposta soddisfacente nei due mesi successivi al suo ricevimento la Commissione pu</B></I><I><B>ò adire la Corte europea di giustizia.</B></I>
<P><B>Austria - prodotti vitaminizzati</B>
<P>La Commissione ha deciso di adire la Corte di giustizia in rapporto agli ostacoli frapposti alla commercializzazione in Austria di complementi alimentari vitaminizzati provenienti dagli altri Stati membri. Effettivamente le autorità austriache fanno riferimento al dosaggio delle vitamine contenute in questi prodotti e ne classificano alcuni come medicinali, con la conseguenza che i prodotti in questione devono seguire una procedura d'autorizzazione lunga e costosa. In tal modo viene negato a prodotti legalmente commercializzati in altri Stati membri l'accesso al mercato austriaco.
<P>La Commissione ritiene tuttavia che il fatto di applicare sistematicamente un criterio puramente quantitativo (il valore della dose giornaliera raccomandata) per classificare come prodotto medicinale un complemento vitaminizzato non tenga conto delle differenze che esistono tra i diversi tipi di vitamina e tra i livelli di rischio che comporta un loro eventuale consumo eccessivo. Una regolamentazione meno restrittiva potrebbe consistere nel definire un valore limite per ogni vitamina, superato il quale un preparato che la contenga sia da considerarsi un medicinale.
<P><B>Austria - divieto delle importazioni parallele d'antiparassitari</B>
<P>La Commissione ha deciso d'inviare un parere motivato all'Austria in rapporto alla sua legislazione riguardante le importazioni parallele d'antiparassitari, la quale esige che l'importatore parallelo indichi l'origine precisa delle merci importate, vale a dire il distributore ubicato in un altro Stato membro, nonché il luogo in cui sono immagazzinate in Austria.
<P>La Commissione ritiene eccessivo esigere che vengano fornite queste informazioni. Effettivamente la procedura "semplificata" per le importazioni parallele ha unicamente lo scopo di stabilire che il prodotto originale e quello importato in parallelo sono identici, e le informazioni richieste non sono necessarie a tale fine.
<P><B>Austria - segnaletica stradale</B>
<P>La Commissione ha deciso d'inviare all'Austria un parere motivato riguardante la normativa che definisce i requisiti specifici della segnaletica stradale. Questa dispone tra l'altro che il fabbricante di fogli d'alluminio e il fabbricante dei segnali forniscano congiuntamente la prova che i fogli d'alluminio sono compatibili col materiale del segnale. In pratica questa disposizione ha causato ostacoli alla libera circolazione dei fogli d'alluminio fabbricati legalmente in un altro Stato membro. Effettivamente un fabbricante di segnali si trovava nell'impossibilità di utilizzare fogli d'alluminio per i quali non potesse fornire detta prova di compatibilità. Nel rispondere alla lettera di costituzione in mora (la prima tappa del procedimento per infrazione) le autorità austriache hanno annunciato una prossima modifica a tale normativa in forza della quale sarebbero stati accettati come prova di compatibilità anche i certificati rilasciati da un organismo qualificato. Alla Commissione non è però stato trasmesso alcun progetto di modifica in questo senso.
<P><B>Italia - ostacoli all'importazione ed all'esportazione d'oro</B>
<P>La legge italiana dispone che la possibilità di acquistare oro grezzo all'estero sia riservata in linea di massima in esclusiva ad un organismo pubblico, l'Ufficio Italiano Cambi, cui spetta anche il compito di controllare tali scambi. Vige un divieto totale d'importare e commercializzare l'oro grezzo per fini diversi dalla produzione industriale domestica, in forza del quale è altresì vietato importare oro grezzo a fini d'investimento. A ciò si aggiunga che gli operatori economici i quali desiderino importare od esportare oro per usi industriali devono ottenere una specifica autorizzazione preventiva dal competente ministero.
<P>La Commissione ritiene che la legislazione italiana origini una restrizione quantitativa all'importazione d'oro grezzo a scopo d'investimento: solo chi risiede in Italia può acquistare oro grezzo all'estero, purché abbia ricevuto la specifica autorizzazione a farlo e l'oro sia destinato ad usi industriali; le operazioni ammesse sono inoltre soggette ad un'autorizzazione preventiva. Questa procedura costituisce di per sé un ostacolo illegittimo alla libera circolazione delle merci giacché impone una specie di licenza d'importazione e d'esportazione. La Commissione ritiene anche che i provvedimenti contestati non siano giustificabili con riferimento ad esigenze imperative o interessi generali. Per quanto riguarda la necessità di lottare contro il riciclaggio va osservato che l'obbligo di ottenere un'<I>autorizzazione preventiva </I>per le importazioni o le esportazioni sembra eccessivo.
<P>L'inizio di un procedimento per infrazione ha fatto sì che nel 1997 venisse presentato al parlamento un progetto di legge a questo proposito. Il testo non è però stato ancora approvato e la Commissione ha quindi deciso d'inviare un parere motivato.
