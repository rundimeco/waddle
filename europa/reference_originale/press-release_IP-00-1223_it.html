					
<P><B>ip/00/1223</B>
<P>Bruxelles, 27 ottobre 2000
<H3>
<P><B>La Commissione autorizza l'acquisizione da parte di Magneti Marelli del controllo esclusivo della sua impresa comune con Bosch.</B></H3>
<P><I><B>La Commissione europea ha autorizzato Magneti Marelli SpA, impresa italiana attiva nel settore dei componenti per l'industria automobilistica, ad acquisire il controllo esclusivo di MM Automotive Lighting Business (MALB), un'impresa comune controllata congiuntamente da Magneti Marelli e Robert Bosch GmbH. L'operazione costituisce un'ulteriore tappa di un processo di ristrutturazione e non produce n</B></I><I><B>é un aumento reale del potere di mercato di Magneti Marelli, n</B></I><I><B>é una modifica sostanziale della struttura del mercato.</B></I>
<P>Magneti Marelli è una controllata interamente di proprietà di Fiat SpA che sviluppa e produce accessori per l'industria automobilistica tra cui: sistemi di propulsione, strumentazione di bordo, sistemi di assistenza alla guida, dispositivi d'illuminazione, sistemi di controllo di trazione e componenti elettromeccanici.
<P>MM Automotive Lighting Business (MALB) è stata costituita nel maggio del 1999 da Magneti Marelli e Bosch con un'operazione regolarmente autorizzata dalla Commissione. 
<P>MALB sviluppa, produce e commercializza fari principali anteriori (inclusi i sistemi di lavaggio e di controllo di assetto), fari ausiliari posteriori (terzo faro di stop) e anteriori, fari posteriori e controllo di assetto.
<P>L'acquisizione da parte di Magneti Marelli del controllo esclusivo di MALB fa parte di una ristrutturazione generale la cui prima fase è stata l'acquisizione da parte di Magneti Marelli del controllo totale di Seima Italiana SpA, un'altra impresa attiva nel settore dei dispositivi d'illuminazione per autoveicoli, con un'operazione autorizzata dalla Commissione nel maggio del 2000. Con la seconda fase, rappresentata dall'operazione attuale, Magneti Marelli ha trasferito a MALB tutte le azioni di SEIMA in suo possesso. La partecipazione di Magneti Marelli in MALB è pertanto passata dal 50% al 75%. Bosch conserva una partecipazione di minoranza senza diritto di voto.
<P>Ne consegue che il cambiamento del controllo di MALB non produrrà né un aumento reale del potere di mercato di Magneti Marelli né una modifica sostanziale del mercato perché la Commissione aveva già autorizzato l'acquisizione di SEIMA le cui attività si sovrappongono a quelle di MALB. Le attività delle parti che si sovrappongono vengono ora riunite in una comune posizione di mercato aggregata.
