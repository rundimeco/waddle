					<p align="right"><b>IP/05/1311</b></p>
<p align="right">Brüsszel, 2005. október 20.</p>
<h1>
<a name="Heading4"></a><b>A Bizottság újraértékeli
Magyarország költségvetési helyzetét</b></h1>
<p><b><i>Tekintettel a magyarországi költségvetési
kilátások komoly romlására, a Bizottság ma javaslatot
tett a Tanácsnak, hogy az idén második alkalommal hozzon
határozatot arról, hogy a magyar kormány elmulasztotta a
költségvetésének kiigazítására
irányuló hatékony lépések megtételét.  A
kormány által 2005-re és 2006-ra kitűzött
hiánycélokat várhatóan nagymértékben
túllépik, ezzel kérdésessé válik, hogy
tartható-e a hiány Szerződésben előírt 3 %-os
referenciaérték alá történő
csökkentésére szabott 2008-as határidő. </i></b></p>
<p><i>„Aggasztó hogy Magyarország 2005-ben és 2006-ban
lényegesen eltér a magyar kormány által tervezett
kiigazítási pályától, mivel ezzel
megkérdőjeleződik a túlzott hiány 2008-ig
történő kiigazításának hitelessége”
</i>– nyilatkozta Joaquín Almunia, az Európai Bizottság
gazdasági és monetáris ügyekért felelős biztosa.
</p>
<p>A Tanács 2004. július 5-én határozatot hozott arról,
hogy Magyarország további 5, az Európai Unióhoz 2004-ben
csatlakozott országgal együtt túlzott hiánnyal rendelkezik,
mivel hiányuk jóval meghaladta a Maastrichti Szerződésben
előírt 3 %-os
referenciaértéket<sup><b><a name="fnB1" href="#fn1">[1]</a></b></sup>.
A hiány kiigazításának határidejét
2008-ra<sup><b><a name="fnB2" href="#fn2">[2]</a></b></sup> tűzték ki,
és az éves célokat Magyarország saját
konvergenciaprogramjának megfelelően határozták meg. Az
Európai Unióról szóló szerződésben és az
1467/97 rendeletben előírt, túlzott hiány esetén
követendő eljárás értelmében a Miniszterek
Tanácsa is határidőt szabott a hiány
csökkentésére irányuló „hatékony
lépések” megtételére (a Szerződés 104. cikke
(7) bekezdése szerinti ajánlás). </p>
<p>A Tanács 2005 januárjában arra a következtetésre
jutott, hogy a magyar kormány által tervezett lépések nem
elegendőek a hiánycél 2005-ben való
eléréséhez, és következésképpen új
ajánlást bocsátott ki. </p>
<p><b>Újraértékelés</b></p>
<p>A Bizottság arra a következtetésre jutott, hogy a
magyarországi költségvetési kilátások július
óta – amikor a Bizottság azokat legutóbb
értékelte – jelentősen romlottak, és az idei
hiány jelentősen magasabb lesz az eredeti 3,6 %-os
célkitűzésnél.  A kormány által kitűzött
új cél 6,1 %. Magyarország a 2006-os célt is
módosította, 2,9 %-ról
5,2 %-ra<sup><b><a name="fnB3" href="#fn3">[3]</a></b></sup>.  </p>
<p>Ennek következtében a Bizottság javasolja a Tanácsnak,
hogy a Szerződés 104. cikkének (8) bekezdése
értelmében hozzon határozatot arról, hogy Magyarország
ismételten elmulasztotta a túlzott hiányának
kiigazítására irányuló hatékony lépések
megtételét. Ennek oka:</p>
<p>(i) a GDP 3,6 %-át kitevő 2005-ös hiánycélt
legalább a GDP 2½ %-ával fogják meghaladni, figyelembe
véve az autópályák tervezett eladásának
megfelelő statisztikai kezelését és a GDP mintegy
½ %-át kitevő túllépés, amelyeket
illetően a kormány úgy döntött, hogy korábbi
kötelezettségvállalásaival ellentétben nem igazít
ki;</p>
<p>(ii) a 2006. évre szóló költségvetési tervezet
5,2 %-os hiánycélt helyez kilátásba, azonban
várhatóan még ezt az új célt is jelentős
mértékben meghaladják, ami főként a szükséges
kiadáscsökkentéssel nélkül végrehajtott
adócsökkentésekre vezethető vissza; </p>
<p>(iii) ezen túlmenően az adócsökkentés tervezett
végrehajtása ellentétes a Tanács azon
ajánlásával, amely bármely adócsökkentés
ütemezését és végrehajtását a
hiánycélok elérésének függvényévé
teszi; valamint</p>
<p>(iv) végezetül a magyar kormány által tervezett
kiigazítási pályától 2005-ben és 2006-ban
való lényeges eltérés, továbbá a strukturális
reformok lassú előrehaladása kérdésessé teszi a
túlzott hiány 2008-ig történő
kiigazításának hitelességét, és
felerősíti a makrogazdasági egyensúlytalanságot.</p>
<p>Mivel Magyarország még nem tagja az euróövezetnek,
esetében a 104. cikk (9) bekezdése és a hiány esetén
követendő eljárás azt követő lépései nem
alkalmazandóak. Ha a Tanács támogatja a Bizottság ezen
ajánlását, a következő lépés keretében a
Szerződés 104. cikkének (7) bekezdése értelmében
megismétlik ezen ajánlást. <br>E bizottsági
közlemény teljes szövege, valamint a Magyarországgal
kapcsolatos korábbi anyagok megtalálhatók az alábbi
címen:</p>
<p><a
href="http://ec.europa.eu/economy_finance/about/activities/sgp/edp/edphu_en.htm">http://ec.europa.eu/economy_finance/about/activities/sgp/edp/edphu_en.htm</a></p>
<hr><p><sup><b><a name="fn1" href="#fnB1">[1]</a></b></sup> 	A további 5
ország: a Cseh Köztársaság, Ciprus, Málta,
Lengyelország és Szlovákia. </p>
<p><sup><b><a name="fn2" href="#fnB2">[2]</a></b></sup> 	Mivel Magyarország
csatlakozásakor a költségvetési hiány jelentősen
meghaladta a referenciaértéket, és mivel folyamatban van a
korszerű, szolgáltatás-központú piacgazdaságra
való áttérés, Magyarország a túlzott hiány
esetén követendő eljárás alapján
szokásosnál hosszabb időt kapott a hiány
kiigazítására.</p>
<p><sup><b><a name="fn3" href="#fnB3">[3]</a></b></sup> 	Minden
hiánycél tartalmaz költségvetési bevételként
úgynevezett második pillért képező
nyugdíjalapokat, ahogy azt a 2004. évi Eurostat-határozat
ideiglenesen engedélyezi. Amennyiben kizárásra kerülnek a
nyugdíjalapok, 2005-ben a tervezett hiány 7,4 %-ot tesz ki. A
kiigazított 2006-os hiánycélban szerepel a Gripen katonai
repülőgépek vásárlásának egységes
számbavétele, ami a GDP 0,5 %-ával egészíti ki a
GDP 4,7 %-át kitevő bejelentett hiánycélt.</p>


