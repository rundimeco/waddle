					<p align="right"><b>IP/04/906</b></p>
<p align="right">V Bruseli 14. júla 2004</p>
<h1>
<a name="Heading4"></a><b>Vytvorenie spojenia medzi občanmi a
rozpočtom EÚ</b></h1>
<p><b><i>Súčasný systém prerozdeľovania príspevkov
poskytuje stabilné prostriedky pre rozpočet EÚ, ale časom sa
stal menej transparentným.  Vo veľkej miere to tiež
závisí od transferov z národných pokladníc namiesto
toho, aby boli založené na skutočných „vlastných
prostriedkoch”, ktoré predpokladajú zmluvy. Správa Komisie
o vlastných prostriedkoch, ktorú požaduje zákon preto
navrhuje, aby Rada reagovala na zavedenie nového systému
prerozdeľovania prostriedkov pre EÚ do konca roka 2014, ktorý sa
týka najmä hlavného rozpočtového prostriedku
založeného buď na energii, DPH alebo na dani z príjmu
právnických osôb. Tak by občania lepšie pochopili
prostriedky, ktoré smerujú do rozpočtu a zvýšila by sa
zodpovednosť tých, ktorí rozhodujú. Tieto prostriedky
získané z daní by nahradili existujúce prostriedky a boli by
neutrálne vzhľadom na úroveň prerozdeľovania
prostriedkov v EÚ. </i></b></p>
<p>Komisárka pre rozpočet Michaele Schreyerová povedala:
„Návrh odráža povahu EÚ ako Únie
členských štátov a občanov tým, že jasne
stanovuje čiaru medzi daňovým poplatníkom a rozpočtom
EÚ.  Zároveň nám umožní pohnúť sa z
neplodných diskusií o čistých príspevkoch
členských štátov tým, že zaistí, aby sa
prostriedky získavali v celej EÚ ako je stanovené a nie
jednoducho zo štátnych pokladníc.”  </p>
<p><b>Transparentné a účinné financovanie založené
na daniach</b></p>
<p>V súčasnosti je viac ako 73 % rozpočtu EÚ
financovaných z príspevkov pochádzajúcich zo
štátnych pokladníc podľa HNP členských
štátov. Ustupujú ostatné prostriedky, najmä colné
poplatky a prostriedky získané z DPH. Aby sa tento trend zmenil,
Komisia navrhuje 3 hlavné spôsoby získavania vlastných
prostriedkov z daní a to podiel z:</p>
<ol>
<li>daňovej sadzby za spotrebu energie, obmedzenej na motorové palivo
pre cestnú dopravu. Zvažuje sa tiež letecké palivo a s
ním spojené emisie ako možný vývoj, ktorý by
smeroval k zrušeniu súčasnej výnimky na dani z paliva pre
prúdové lietadlá. </li>
<li>národnej sadzby DPH, ktorou by bolo financovanie EÚ
pochopiteľnejšie pre občanov.  Neexistovala by už
žiadna dodatočná daňová záťaž,
pretože sadzba EÚ by bola kompenzovaná ekvivalentným
poklesom národnej sadzby DPH. DPH pre EÚ a národná DPH by
mali vystupovať ako dve odlišné dane aj na faktúrach a
účtoch.</li>
<li>dane z príjmu právnických osôb. Táto
alternatíva by na implementáciu potrebovala najviac času z
oboch hľadísk; politického ako aj administratívneho,
pretože by bola potrebná politická dohoda o princípe
zosúladenia daňového základu pred stanovením
minimálnej výšky.</li></ol><p>V tomto štádiu
rozširovania EÚ nie je systém založený v plnej miere na
daniach reálny a preto sa ani nenavrhuje. Rozpočtové prostriedky
by sa prijímali postupne ako náhrada súčasných
prostriedkov, ktorými sú DPH a tiež obmedzenejší
prostriedok HNP.</p>
<p>Každá z týchto troch možností, ako aj tempo rozvoja
smerujúce k zosúladeniu a technické prípravné
práce spojené so zavedením nového rozpočtového
prostriedku budú závisieť od politickej vôle. Rada bola
vyzvaná, aby prediskutovala tieto možnosti predtým, ako Komisia
do roku 2014 zostaví návod na zavedenie pravého vlastného
rozpočtového prostriedku. </p>

