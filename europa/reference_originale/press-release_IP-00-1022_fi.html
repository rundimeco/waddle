					
<P><B>IP/00/1022</B>
<P>Bryssel 20. syyskuuta 2000 
<H3>
<P><B>Komissio selkeytt</B><B>ä</B><B>ä yleishy</B><B>ödyllisi</B><B>ä palveluja koskevaa politiikkaansa</B></H3>
<P><I><B>Euroopan komissio on t</B></I><I><B>än</B></I><I><B>ä</B></I><I><B>än antamassaan tiedonannossa selkeytt</B></I><I><B>änyt yleishy</B></I><I><B>ödyllisiin palveluihin soveltamaansa politiikkaa. N</B></I><I><B>äin komissio on vastannut Lissabonissa ja Feirassa pidettyjen Eurooppa-neuvoston kokousten pyynt</B></I><I><B>öihin ajanmukaistaa t</B></I><I><B>äst</B></I><I><B>ä aiheesta vuonna 1996 annettua ensimm</B></I><I><B>äist</B></I><I><B>ä tiedonantoa. Markkinoiden ja tekniikan nopea kehitys her</B></I><I><B>ätt</B></I><I><B>ä</B></I><I><B>ä kansalaisten keskuudessa huolestuneisuutta yleishy</B></I><I><B>ödyllisten palvelujen tulevaisuudesta. Toisaalta se luo tarvetta selvent</B></I><I><B>ä</B></I><I><B>ä operaattoreille, kuinka etenkin sis</B></I><I><B>ämarkkinoita ja kilpailua koskevia EY:n perustamissopimuksen m</B></I><I><B>ä</B></I><I><B>är</B></I><I><B>äyksi</B></I><I><B>ä sovelletaan n</B></I><I><B>äihin palveluihin.</B></I>
<P>Vuonna 1996 annettu ensimmäinen tiedonanto (katso IP/96/824) oli merkittävä vaihe komission tunnustaessa yleishyödylliset palvelut erääksi eurooppalaisen yhteiskuntamallin keskeiseksi tekijäksi. Komissio ehdotti, että perustamissopimukseen lisätään maininta tästä aiheesta, ja näin tehtiinkin Amsterdamin sopimuksessa. Yleishyödylliset palvelut mainitaan nyt EY:n perustamissopimuksessa (16 artiklassa) "unionin yhteisten arvojen joukossa". Lisäksi perustamissopimuksessa tunnustetaan näiden palvelujen merkitys "sosiaalisen ja alueellisen yhteenkuuluvuuden edistämisessä".
<P>Uudessa tiedonannossa muistutetaan, että yleishyödyllisten palvelujen määrittämisessä ja järjestämisessä ensisijainen vastuu on jäsenvaltioiden viranomaisilla. Tässä tehtävässään niiden on noudatettava avoimuusperiaatetta. Tarkoituksena on palvella kansalaisia mahdollisimman hyvin tarjoamalla heille korkealaatuisia palveluja kohtuulliseen hintaan. Samaan pyritään myös yhteisön sisämarkkina- ja kilpailupolitiikkojen syventämisellä. Nämä politiikat eivät ole ristiriidassa yleishyödyllisiä palveluja koskevan politiikan kanssa, vaan kyseessä ovat toisiaan täydentävät välineet, joiden vuorovaikutuksella pyritään hyödyttämään koko yhteiskuntaa.
<P>Koska kansallisten olojen ja kyseessä olevien alojen välillä on suuria eroja, vaihtelevat myös tavat, joilla kyseiset palvelut on järjestetty. Markkinat eivät aina yksin takaa parasta mahdollista tulosta, esimerkiksi riittävää maantieteellistä kattavuutta. On siis tarpeen antaa tietyille palveluntarjoajille yleishyödyllisiä erityistehtäviä. Palveluntarjoajille, joille on annettu näitä tehtäviä, voidaan myöntää erityis- tai yksinoikeuksia taikka rahoitusta, jolla varmistetaan, että nämä pystyvät hoitamaan tehtävänsä tasapainoisissa taloudellisissa olosuhteissa.
<P>Tiedonannossa selvennetään EY:n perustamissopimuksen sääntöjen soveltamisperusteita ennen kaikkea yleishyödyllisten palvelujen tarjoajille sekä niitä valvoville julkisviranomaisille. Selvennyksiä annetaan muun muassa soveltamisalan osalta: näitä sääntöjä sovelletaan ainoastaan sellaiseen taloudelliseen toimintaan, jonka alalla käydään jäsenvaltioiden välistä kauppaa. Puhtaasti paikallinen tai luonteeltaan sosiaalinen toiminta jää siis soveltamisalan ulkopuolelle.
<P>Komissio muistuttaa lisäksi, että niille, joille yleishyödyllisten palvelujen tarjoaminen on uskottu, taataan perustamissopimuksen nojalla mahdollisuus suorittaa loppuun tämä tehtävä. Kantaa ei oteta siihen, tuleeko näiden palveluntarjoajien olla julkisia vai yksityisiä. Jäsenvaltioille jätetään vapaus määritellä, mitä ne pitävät yleishyödyllisinä palveluina. Kuitenkin edellytetään suhteellisuuden noudattamista: jos sisämarkkina- ja kilpailusääntöihin kohdistetaan rajoituksia, ne eivät saa olla suuremmat kuin mitä tarvitaan varmistamaan yleisiin taloudellisiin tarkoituksiin liittyvien palvelujen hoitaminen.
<P>Yhteisö pyrkii edistämään yleishyödyllisten palvelujen tarjoamista enemmän kuin yhteismarkkinoihin perustuva lähestymistapa edellyttää. Tiettyjen merkittävien alojen, erityisesti verkottuneiden palvelujen, joilla rakenteensa vuoksi on luonnostaan yhteisön ulottuvuus (televiestintä, posti, energia ja liikenne), asteittaista vapauttamista edeltää vaikutusten arviointi sekä kaikkien osapuolten mahdollisimman laaja kuuleminen. Yleispalveluvelvoitteen avaaminen markkinoille takaa joka tapauksessa, että kuluttajille tarjotaan entistä korkealaatuisempia palveluja.
<P>Sisämarkkinoiden syventäminen ei ole ainoa komission käyttämä väline. Se käyttää aktiivisesti mm. kuluttajansuojapolitiikkaa. Lisäksi WTO:n puitteissa se puolustaa yleishyödyllisten palvelujen tarjoamisen jatkamista Euroopassa.
