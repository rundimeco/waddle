					<p align="right"><b>IP/07/1498</b></p>
<p align="right">Bruxelles, 15 octombrie 2007  </p>
<h1>
<a name="Heading3"></a><b>EUtube atinge cifra de un milion de
utilizatori</b></h1>
<h2>
<a name="Heading6"></a><b><i>Pagina de întâmpinare a site-ului EUtube,
canalul Comisiei Europene pe YouTube, a atins cifra de peste un milion de
vizitatori, iar numărul de înregistrări video vizionate de la
lansarea sa, acum mai puţin de trei luni, se ridică la aproape
şapte milioane.</i></b></h2>
<p>Vice-preşedintele Margot Wallström, comisar pentru relaţii
instituţionale şi strategia de comunicare, a afirmat:
„<i>Succesul site-ului EUtube nu face decât să confirme cât
este de important să comunicăm într-o manieră
interesantă şi să ne adaptăm mijloacelor de informare
în masă pe care oamenii le utilizează cu
plăcere</i>.”</p>
<p>Până în prezent, canalul propune 69 de înregistrări
video, incluzând o gamă largă de subiecte – de la primii
paşi istorici ai Uniunii Europene de după război la necesitatea
actuală de a combate schimbările climatice.  Înregistrarea video
cea mai vizionată, cu uluitoarea cifră de 4,2 milioane de
vizionări, este clipul de promovare a programului MEDIA al Uniunii
Europene: LOVE („Film lovers will love this” –
„Amatorilor de cinema o sa le placă”).  Printre celelalte
clipuri apreciate se numără şi clipul privind sănătatea
publică „AIDS: Remember me” – „SIDA:
aminteşte-ţi de mine” şi un clip ilustrând eforturile
Uniunii Europene pentru combaterea incendiilor forestiere survenite vara aceasta
în Grecia.  Acesta din urmă a fost vizionat de mai mult de 180 000 de
ori în trei săptămâni.</p>
<p>Utilizatorii site-ului YouTube au emis mii de comentarii referitoare la
aceste clipuri, în marea majoritate pozitive. Numeroase clipuri au scoruri
de patru stele sau mai mult. <i>„Consider acest aspect foarte
încurajator”</i>, a afirmat Wallström, <i>„Utilizatorii
YouTube ne împărtăşesc opiniile lor despre clipuri şi
despre UE şi este un lucru pozitiv să vedem atât de multe
comentarii de la oameni la care, poate, nu am putea ajunge în alt
mod.”</i></p>
<p>Canalului i s-au adăugat clipuri în limbile franceză şi
germană de la lansarea sa la sfârşitul lui iunie
2007.<br>Descoperiţi ce propune EU Tube la următoarea adresă:
</p>
<p><a href="http://www.youtube.com/eutube">www.youtube.com/eutube</a> </p>

