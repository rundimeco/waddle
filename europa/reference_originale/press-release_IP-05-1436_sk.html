					<p align="right"><b>IP/05/1436</b></p>
<p align="right">Brusel 17. novembra 2005</p>
<h1>
<a name="Heading4"></a><b>Jesenné hospodárske predpovede
Komisie na roky 2005 až 2007: oživenie rastu</b></h1>
<p><b><i>Hospodárska činnosť Európskej únie by mala
v roku 2005 rásť na úroveň 1,5 %, predtým ako
v roku 2006 dôjde k oživeniu na potenciál na úrovni 2,1
% a v roku 2007 sa ďalej zvýši na 2,4 %. 
Zodpovedajúce hodnoty v eurozóne predstavujú 1,3 %, 1,9 %
a 2,1 %. Hlavný impulz pramení z domáceho dopytu,
najmä zo súkromných investícií, ktorý je
vyvolaný výrazným oživením hospodárstva od
polovice roku 2005. Očakáva sa, že v EÚ sa
v období troch rokov vytvorí šesť miliónov
nových pracovných miest, čím sa nezamestnanosť vo
výške 9,0 % na konci roku 2004 zníži na 8,7 % v roku 2005
a na 8,1 % v roku 2007. Inflácia v EÚ sa tento rok
nepatrne zvýši na úroveň 2,3 % v dôsledku cien ropy,
predtým ako sa v roku 2007 vráti na úroveň 1,8 %.
</i></b></p>
<p>„Po neúspešnej prvej polovici roka sú eurozóna
a EÚ v dobrej pozícii nato, aby využili celkový
výhľad, ktorý zostáva priaznivý. Očakáva sa,
že návrat hospodárskej dôvery a trvalého poklesu
miery nezamestnanosti posilní spotrebu a zvýši
investície, ktoré ťažia z priaznivých
finančných podmienok a dobrého zisku podnikov. Miera rastu
na úrovni 0,6 % za tretí štvrťrok ďalej tento trend
potvrdzuje“, uviedol Joaquín Almunia, komisár pre
hospodárske a menové záležitosti. </p>
<p>V roku 2005 sa v EÚ očakáva hospodársky rast na
úrovni 1,5 % potom, čo minulý rok táto hodnota
predstavovala 2,4 %, predtým ako sa v roku 2006 táto hodnota
opäť zvýši na 2,1 % a v roku 2007 na 2,4 %.
Výhľady pre eurozónu na obdobie rokov 2005 až 2007
predstavujú 1,3 %, 1,9 % a 2,1 %.  </p>
<p><b>Investície sa posilňujú</b></p>
<p>Toto vyplýva z oživenia hospodárskej dôvery
v druhom polroku 2005, ktoré ukončilo miernu krízu od
posledného štvrťroka 2004 spôsobenú prudko
narastajúcimi cenami ropy, zo spomaleného celkového rastu
a zo slabého domáceho dopytu v rámci Európy.
V súčasnosti sa predpokladá, že celkový rast
investícií sa v rokoch 2006 a 2007 zvýši na
úroveň viac ako 3 %. Vzostup v oblasti investícií je
obzvášť možné vysvetliť návratom dôvery
podnikov, trvalým zlepšením súvahy podnikov a
narastajúcou potrebou po náhradných investíciách.</p>
<p>Hlavné faktory, na ktorých sa celkový výhľad
zakladá, zahŕňajú kombináciu vhodnej makroekonomickej
politiky, výhodné finančné podmienky, väčšie
ziskové rozpätie, slabší nominálny
účinný výmenný kurz a stabilné globálne
prostredie.</p>
<p><b>Miera nezamestnanosti neustále klesá</b></p>
<p>Potom, čo sa miera nezamestnanosti v EÚ za posledné roky
zvýšila na 9,0 % a v eurozóne na 8,9 %, do roku 2007 by
sa mala v oboch prípadoch znížiť o takmer jeden
bod na úroveň 8,1 %. Celkove sa očakáva, že
v rámci EÚ sa v rokoch 2005 a 2007 vytvorí
šesť miliónov nových pracovných miest,
z ktorých 4,5 milióna v eurozóne vrátane 1,4
milióna v roku 2005. Vďaka lepším podmienkam na trhu
práce sa očakáva posilnenie dôvery spotrebiteľov,
čím sa podporí postupné oživenie súkromnej
spotreby.</p>
<p>Pri zohľadnení nárastu cien ropy sa predpokladá, že
inflácia sa tento rok bude pohybovať v priemere na úrovni
2,3 % tak v rámci EÚ, ako aj v eurozóne, predtým
ako v roku 2006 klesne na úroveň 2,2 % (v oboch prípadoch).
Dôležitejšie je, že jadrová inflácia (bez ceny za
energiu a nespracované potraviny) zostáva aj naďalej
nízka a doposiaľ nevykazuje druhostupňové vplyvy
vyplývajúce z narastajúcich cien ropy.   </p>
<p>Spomalenie v hospodárskej činnosti na začiatku tohto roka
však malo vplyv na verejné financie v roku 2005. Odhaduje sa, že
celkový deficit verejných financií ako podiel na HDP narastie
v eurozóne o dve desatiny percentuálneho bodu na
úroveň 2,9 % a o jednu desatinu na úroveň 2,7
% v rámci celej EÚ, predtým ako sa v roku 2006
a 2007 nepatrne zlepší. Medzi krajinami sú stále
veľké rozdiely, napr. 12 členských štátov vykazuje
za rok 2005 nadmerný
deficit<sup><b><a name="fnB1" href="#fn1">[1]</a></b></sup>  (alebo sa
očakáva, že ho budú vykazovať), z ktorých
päť tvorí súčasť eurozóny. Na druhej strane
je šesť krajín v rovnováhe alebo vykazujúcich nadbytok.
</p>
<p><b>Celkový výhľad zostáva priaznivý, riziko
však pretrváva</b></p>
<p>Oživenie rastu v rámci EÚ je podporované
celkovým výhľadom, ktorý je aj naďalej priaznivý.
Tento a budúci rok sa predpokladá celosvetový rast na
úrovni 4,3 %, ktorý sa v roku 2007 nepatrne zníži.
V roku 2005 predstavoval úroveň 5 % - najrýchlejší
rast od začiatku sedemdesiatych rokov. Zatiaľ čo dôjde
k spomaleniu, rast v Ázii zostane počas sledovaného
obdobia na úrovni okolo 7 až 7,2 %. Japonsko však do tejto
hodnoty nie je zahrnuté (2,5 % tento rok a 2,2 % v roku
2006).</p>
<p>To isté je možno povedať o celosvetovom obchode,
ktorý sa po pomalom štarte opäť zrýchlil a v
období výhľadu sa predpokladá s jeho rastom na
úroveň približne 7 %.</p>
<p>Situácia z vonka však takisto naďalej predstavuje riziko
voči výhľadu európskeho hospodárstva, zatiaľ
čo situácia doma sa zdá byť vyváženejšia.</p>
<p>Neprimerané korekcie celkovej nerovnováhy a/alebo úprava
správania sa amerických spotrebiteľov sú jednými
z hlavných rizík poklesu, pričom nie je možné
vylúčiť ďalšie zvyšovanie cien ropy. 
Pozitívne je, že krajiny, ktoré vyvážajú ropu, by
mohli vynaložiť väčší podiel vlastného
dodatočného príjmu z ropy, čo by prospelo vývozu
EÚ. </p>
<p>Domáca a hlavne súkromná spotreba by sa mohla značne
zvýšiť, čím by sa uvoľnil obmedzený dopyt,
v dôsledku zlepšenia situácie na pracovnom trhu
a zníženia neistoty spojenej so zdrojmi budúcich
príjmov (ako napr. udržateľnosť sociálneho
zabezpečenia a dôchodkové systémy). Vysoké
ceny ropy, trvalá oslabená dôvera spotrebiteľov a nízky
očakávaný rast by však takisto mohli oslabiť
oživenie rastu.   <br>Úplné znenie jesenných
hospodárskych predpovedí Komisie je dostupné na tejto
internetovej stránke: </p>
<p><a
href="http://ec.europa.eu/economy_finance/publications/european_economy/forecasts_en.htm">http://ec.europa.eu/economy_finance/publications/european_economy/forecasts_en.htm</a></p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<hr><p><sup><b><a name="fn1" href="#fnB1">[1]</a></b></sup>	Presahujúci
trojpercentný strop stanovený Maastrichtskou zmluvou.</p>


