					<p align="right"><b>IP/04/915</b></p>
<p align="right">V Bruseli 15. júla 2004</p>
<h1>
<a name="Heading4"></a><b>Cukor: Komisia navrhuje
výhodnejší režim pre trh, spotrebiteľov a
obch</b><b>od</b></h1>
<p><b><i>Európska Komisia dnes predložila zásadnú reformu
režimu cukru v EÚ. Súčasný systém sa stal
predmetom ostrej kritiky, ktorá mu vyčíta zlé
prideľovanie zdrojov, narúšanie hospodárskej
súťaže, poškodzovanie rozvojových krajín
a nevhodnosť pre spotrebiteľov, daňových
poplatníkov a životné prostredie. Komisia navrhuje
výrazne znížiť vývoz cukru a vývozné
náhrady, zrušiť intervenciu, obmedziť výrobu cukru
EÚ a znížiť cenu cukru na vnútornom trhu, ako aj
poskytovať oddelené platby pestovateľom cukrovej repy. Postup
reformy by sa mal začať v júli roku 2005. Mal by prebiehať
štyri roky, čím by sa všetkým zainteresovaným
stranám poskytlo dostatočne dlhé obdobie na prispôsobenie
sa. Vzhľadom na nejasnosti na medzinárodnej úrovni sa na rok 2008
plánuje prehodnotenie tohto režimu.</i></b></p>
<p>Franz Fischler, komisár EÚ pre poľnohospodárstvo povedal:
„<i>Táto reforma poskytuje sektoru cukru EÚ aj rozvojovým
krajinám pravdivý náhľad. Našim spotrebiteľom
prinesie výhody spojené s väčším zameraním sa
na trh a rozvojovým krajinám oveľa menšie
narúšanie obchodu.”</i></p>
<p><b>Účinky reformy</b><br>Reforma umožní
pokračovať vo výrobe cukru v EÚ na udržateľnej a
konkurencieschopnej úrovni. <br>Vďaka oddelenému príspevku
budú pestovatelia cukrovej repy čiastočne odškodnení za
stratu príjmov vo forme úplne oddelených platieb.<br>
Spotrebitelia EÚ a priemyselné odvetvia, ktoré
využívajú cukor ako surovinu, budú môcť
ťažiť z nižších cien. Táto reforma tiež
vyrieši určité problémy týkajúce sa
životného prostredia spôsobené intenzívnou
výrobou.</p>
<p><b>Pracovné miesta</b></p>
<p>Existujúci režim cukru neprispieva k udržaniu pracovných
miest. Počas posledných desiatich rokov sa ich v tomto
priemyselnom odvetví zrušilo okolo 17 000. Zatiaľ čo v roku
1990 bolo v EÚ 240 cukrovarov, v roku 2001 ich bolo len 135. A tento trend
bude pokračovať. </p>
<p>Reforma tiež bude viesť k reštrukturalizácii,
avšak s tým rozdielom, že ostávajúca výroba bude
konkurencieschopná a pracovné miesta budú
udržateľné. Táto reforma poskytne priemyslu čas na
prispôsobenie sa. Aby sa zmiernili sociálne a hospodárske vplyvy
reštrukturalizácie, Komisia navrhuje program premeny cukrovarov,
ktoré už nie sú ekonomicky životaschopné.</p>
<p><b>Nové členské štáty</b></p>
<p>Vzhľadom na to, že nové členské štáty
už plne využívajú výhody režimu cukru, Komisia
navrhuje poskytnúť im plné odškodnenie. Tieto platby
budú predmetom finančnej disciplíny.</p>
<p><b>Akčný plán krajín AKT</b></p>
<p>EÚ plne rešpektuje záväzky voči krajinám AKT a
Indii. Vďaka reforme získajú tieto krajiny jasný
prehľad, zachovajú si vlastné dovozné preferencie a
atraktívny vývozný trh. Na základe činnosti, ktorá
má byť navrhnutá do konca roka 2004, a ktorej cieľom je
definovať vhodné opatrenia týkajúce sa obchodu
a rozvoja, začne EÚ rozhovor so zúčastnenými
krajinami. Komisia navrhne vypracovanie programov určených na pomoc
týmto krajinám pri prispôsobovaní sa novým podmienkam
trhu s cieľom zlepšiť konkurencieschopnosť výroby cukru
tam, kde je životaschopná alebo podporiť proces
rôznorodosti.   </p>
<p>49 najchudobnejších krajín bude môcť bezcolne
vyvážať do EÚ viac cukru.</p>
<p><b>Hlavné zmeny</b></p>
<ul>
<li>Zníženie čiastky inštitucionálnej podpory
zo 632 na 421 €/t, v dvoch fázach počas troch rokov.</li>
<li>Zníženie minimálnej ceny cukrovej repy zo 43,6 na 27,4
€/t, v dvoch fázach počas troch rokov.</li>
<li>Zrušenie verejnej intervencie, jej nahradenie programom
súkromného skladovania.</li>
<li>Zníženie výrobnej kvóty EÚ z 2,8 miliónov ton
(zo 17,4 miliónov ton na 14,6 miliónov ton) počas štyroch
rokov.</li>
<li>Zníženie dotovaných vývozov o 2 milióny ton (z 2,4
miliónov ton na 0.4 miliónov ton).</li>
<li>Nové, oddelené platby pre pestovateľov cukrovej repy,
ktoré čiastočne (60 %) nahradia straty príjmov.</li>
<li>Kvóty prevoditeľné medzi prevádzkovateľmi
rôznych členských štátov.</li>
<li>Program premeny vo výške 250 €/t pre cukrovary, ktoré
zastavujú svoju činnosť.</li></ul><p>Podrobné
informácie týkajúce sa tohto návrhu sú k
dispozícii na:<br><a
href="http://ec.europa.eu/agriculture/capreform/index_en.htm">http://ec.europa.eu/agriculture/capreform/index_en.htm</a>
<br><a
href="/rapid/pressReleasesAction.do?reference=MEMO/04/177&format=HTML&aged=0&language=EN&guiLanguage=fr">MEMO/04/177</a>
</p>

