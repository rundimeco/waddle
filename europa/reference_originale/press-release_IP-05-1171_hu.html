					<p align="right"><b>IP/05/1171</b></p>
<p align="right">Brüsszel, 2005. szeptember 21.</p>
<h1>
<a name="Heading4"></a><b>Az Európai Bizottság
jövőbeni kutatási programra vonatkozó terveinek
kidolgozásáról</b></h1>
<p><b><i>Az Európai Bizottság ma meghatározta a kutatás
és fejlesztés 2007-2013 közötti támogatását
érintő új programra vonatkozó javaslatának
részleteit.  A Bizottság által a 2005 áprilisában
javasolt, hetedik keretprogramként is ismert átfogó kereteket
végrehajtó, Bizottság által javasolt egyedi programok 4
fő elemből állnak: Együttműködés,
Ötletek, Emberek és Kapacitás. Ezek Európai Parlamenttel
történő megvitatására kerül sor a tanácsi
döntéshozatalt megelőzően. </i></b></p>
<p>„<i>Európának szilárd keretekre van szüksége a
2007-től kezdődő kutatásaihoz„</i> – mondta
Janez Potočnik, a Bizottság tudományos és kutatási
főbiztosa.<i> „A javaslatunk célja, hogy biztosítsa azt,
amire Európának jövőjéhez szüksége van. Ami
jelenleg fontos, hogy elegendő támogatás kerüljön
kiosztásra annak érdekében, hogy e projekt elérje
Európa nagyobb versenyképességének és polgárai
jobb életminőségének a célját. A Bizottság
megtesz minden tőle telhető lépést annak
biztosítása érdekében, hogy készen álljunk a
programok végrehajtására amint a jogalkotási folyamat
befejeződik.” </i></p>
<p>A ma javasolt főbb egyedi programok a következők:</p>
<p><b>Együttműködés:</b> az
„Együttműködés” elnevezésű program
célja vezető pozíció megszerzése a
kulcsfontosságú tudományos és technológiai
területeken az egyetemek, ipari ágazatok, kutatóközpontok
és hatóságok közötti együttműködés
támogatásával az Európai Unióban, valamint a világ
többi részén. A kilenc javasolt
téma<sup><b><a name="fnB1" href="#fn1">[1]</a></b></sup> megfelel az
ismeretek és a technológia fejlesztéséhez
szükséges legfontosabb területeknek, amelyeken
erősíteni kell a csúcskutatást az európai
társadalmi, gazdasági, környezeti és ipari
kihívások leküzdése érdekében.  </p>
<p><b>Ötletek:</b> az „Ötletek” elnevezésű
programmal létrejön egy Európai Kutatási Tanács, az
igazán kreatív tudósokat, mérnököket és
akadémikusokat támogató páneurópai mechanizmus. A
legnagyobb valószínűség szerint az ő
kíváncsiságuk és tudásszomjuk vezet olyan előre
meg nem jósolható és látványos felfedezésekhez,
amelyek képesek megváltoztatni az emberi tudást, új utakat
nyithatnak a technológiai haladás terén és megoldhatják
a tartós társadalmi és környezeti problémákat.
</p>
<p><b>Emberek:</b> az „Emberek” elnevezésű program
célja, hogy mind mennyiségileg, mind minőségileg
erősítse a tudomány és kutatás számára
Európa-szerte rendelkezésre álló emberi
erőforrásokat.  A program ösztönözni fogja az
embereket, hogy kutatási karriert kezdjenek és folytassanak,
bátorítani fogja a kutatókat, hogy Európában
maradjanak, valamint a legjobbakat Európába fogja vonzani. </p>
<p><b>Kapacitások:</b> a „Kapacitások”
elnevezésű egyedi program Európa-szerte növelni fogja a
kutatási és innovációs kapacitást. Ez magában
foglal olyan elemeket, mint az új kutatási infrastruktúra, a kis-
és középvállalkozások támogatása, a
„tudás régiói” fejlesztése, a konvergencia-
és legkülső régiók kutatási
potenciáljának felszabadítása, valamint a tudomány
helyzetének a társadalomban való erősítése.</p>
<p>A Bizottság elfogadott egy olyan programot is, amely meghatározza a
házon belüli kutatás intézményi keretének, a
Közös <b>Kutatóközponti Főigazgatóságnak
</b>a jövőbeni irányát. E program erősíti a
közös kutatóközpont azon képességét, hogy a
Bizottság szolgálatainak és a tagállamoknak szilárd
tudományos és technikai támogatást nyújtson annak
érdekében, hogy azok a válságok, a vészhelyzetek
és a politikafejlesztés főbb területeinek
kihívásaira megfelelően tudjanak reagálni.</p>
<p>Később az év folyamán az Európai Bizottság
javaslatot tesz a különböző egyedi programokban való
részvételi szabályokra. E javaslatok fontosak lesznek a
Bizottság egyszerűsítésre irányuló
erőfeszítései szempontjából, amelyeknek a célja a
program hozzáférhetőbbé és a felhasználók
számára világosabbá tétele. A mai javaslat bizonyos
szempontból ezen irányt követi egyszerűségén,
világos felépítésén és a támogatási
eszközök típusainak csökkentésén
keresztül.<br>A Kutatási Főigazgatóság honlapja:<br><a
href="http://ec.europa.eu/research/">http://ec.europa.eu/research/</a><br><a
href="http://ec.europa.eu/research/future/index_en.cfm">http://ec.europa.eu/research/future/index_en.cfm</a></p>
<p>A Közös Kutatóközpont
Főigazgatóságának honlapja:<br><a
href="http://www.jrc.ec.europa.eu">http://www.jrc.ec.europa.eu</a></p>
<p>+ <a
href="/rapid/pressReleasesAction.do?reference=MEMO/05/335&format=HTML&aged=0&language=EN&guiLanguage=fr">MEMO/05/335</a>
– <a
href="/rapid/pressReleasesAction.do?reference=MEMO/05/336&format=HTML&aged=0&language=EN&guiLanguage=fr">MEMO/05/336</a></p>
<hr><p><sup><b><a name="fn1" href="#fnB1">[1]</a></b></sup>
Egészségügy; Élelmiszerek, mezőgazdaság és
biotechnológia; Információs és kommunikációs
technológiák; Nanotudományok, nanotechnológiák,
anyagtudomány és új gyártástechnológiák
Energia; Környezetvédelem (beleértve az
éghajlatváltozást is); Közlekedés, beleértve a
repüléstechnikát, a társadalom-gazdaságtant és a
humán tudományokat Biztonság és űrkutatás.</p>


