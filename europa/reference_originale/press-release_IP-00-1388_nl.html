					
<P><B>IP/00/1388</B><B>e</B>
<P>Brussel, 30XX november 2000
<H3>
<P><I><B>e</B></I><B>Europe: </B><B>explosi</B><B>e</B><B>ve</B><B>spectacular</B><B> groei van het internetgebruik in Europa</B></H3>
<P><I><B>Het eEurope-initiatief van de Europese Commissie heeft sinds de start in december 1999 een duidelijk effect zowel in de lidstaten op Europees niveau als daarbuiten. Dat is de belangrijkste conclusie van een mededeling aan de Raad en het Parlement over de vooruitgang in de richting van de doelstelling eEurope 2002, die vandaag door de Commissie is goedgekeurd in het vooruitzicht van de Europese Raad in Nice op 7 en 8 december. Tegelijkertijd heeft de Commissie bemoedigende resultaten bekendgemaakt van het recentste onderzoek naar het internetgebruik, waaruit een toename van de penetratie van het internet blijkt van 55% in de laatste zes maanden. Voorts is de penetratie van het internet in de EU-huishoudens gestegen van 18% in maart tot 28% in oktober.</B></I>
<P>"Deze cijfers zijn heel bemoedigend. Het jaar 2000 was in Europa het jaar van het internet" zei Erkki Liikanen, het Commissielid dat bevoegd is voor Ondernemingen en Informatiemaatschappij en belast is met de uitvoering van het eEurope-actieplan. "Het hoofddoel van eEurope was meer Europeanen toegang te geven tot het net. Deze zeer indrukwekkende groei toont aan dat een combinatie van inspanningen op verschillende gebieden reële effecten sorteert. Het grootste deel van ons werk heeft achter de coulissen plaats, maar het maakt een groot verschil. Studenten beseffen het misschien niet, maar als zij nu op de campus met snelle computers kunnen surfen, komt dat mede door steun van de EU."
<P>Deze eerste cijfers zijn tegelijk bekendgemaakt met de publicatie van de eEurope 2002 Update<sup><a name="file.tmp_Ref_1"><a href="#file.tmp_Foot_1">(1)</a></a></sup>. In dit rapport wordt een overzicht gegeven van de belangrijkste ontwikkelingen sinds het eEurope-project in juni van verleden jaar door de Europese leiders in Santa Maria da Feira werd vastgesteld. De Commissie is tevreden over het brede beleidseffect van het eEurope-concept. In de hele Unie worden er steeds nieuwe initiatieven genomen om het internetgebruik te doen toenemen, bijvoorbeeld de aansluiting van meer scholen op het net en elektronische koppelingen tussen bibliotheken. De werkgelegenheidsdimensie en de sociale dimensie werden versterkt met het recente voorstel van de Commissie voor de Werkgelegenheidsrichtsnoeren 2001, waarin nog meer nadruk wordt gelegd op met ICT verbonden activiteiten en wordt gewezen op de noodzaak aan levenslang leren in de informatiemaatschappij. eEurope had tegelijk een groot effect op het bespoedigen van belangrijke wetgeving - door te zorgen voor afspraken over ontbundeling van het aansluitnet en vermindering van de bureaucratie inzake exportcontroles van encryptieproducten. Daarenboven werd er ook op andere belangrijke gebieden van eEurope, zoals onderzoeknetwerken, vooruitgang geboekt.
<P>Commissaris Liikanen geeft toe dat er, ondanks de vele successen, nog uitdagingen blijven. Zo noemde hij de beveiliging van informatiesystemen: recente aanvallen op netwerken hebben aangetoond dat efficiëntere beveiliging absoluut nodig is. Om deze uitdaging aan te gaan, is een betere samenwerking op communautair niveau noodzakelijk. Op het gebied van onderwijs zijn er al inspanningen geleverd om meer scholen toegang te geven tot het net, maar er is meer nodig. De behoefte aan breedbandtoegang van hoge kwaliteit in klaslokalen blijft, net zoals aan een aangepaste opleiding van leerkrachten. Tenslotte moet de internationale dimensie van eEurope worden uitgebreid. Met name riep de Commissaris op tot meer samenwerking met de kandidaat-landen voor toetreding, die grote interesse hebben getoond om hun inspanningen op dit gebied te verhogen.
<P>De algemene conclusie is dat, hoewel de snelle vooruitgang op vele gebieden reden geeft tot optimisme, er uitdagingen blijven bestaan en de Europeanen niet op hun lauweren mogen gaan rusten. De Commissie zal in samenwerking met de lidstaten inspanningen blijven leveren om te maken dat alle eEurope-doelstellingen worden verwezenlijkt en aan te geven waar de inspanningen nog moeten worden opgevoerd.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> </B></SUP><SUP><B> HYPERLINK "</B></SUP><SUP><B><A HREF="http://ec.europa.eu/information_society/eeurope/">http://ec.europa.eu/information_society/eeurope/</A>" </B></SUP><SUP><B><A HREF="http://ec.europa.eu/information_society/eeurope/">http://ec.europa.eu/information_society/eeurope/</A></B></SUP>
