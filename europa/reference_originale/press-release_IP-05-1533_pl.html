					<p align="right"><b>IP/05/1533</b></p>
<p align="right">Bruksela, dnia 6 grudnia 2005 r.</p>
<h1>
<a name="Heading4"></a><b>Danuta Hübner w Bristolu: Uczynienie
miast pełnoprawnymi partnerami polityki
spójności</b></h1>
<p><b><i>Danuta Hübner, Komisarz ds. Polityki Regionalnej,
przedstawiła dzisiaj w Bristolu (Zjednoczone Królestwo) podczas
nieformalnego spotkania ministrów nowe pomysły na bliższą
współpracę mającą na celu pobudzenie wzrostu i
tworzenie dobrych miejsc pracy poprzez politykę regionalną w
dużych i małych miastach. Pani Komisarz Hübner przedstawiła
dokument „Polityka spójności a miasta: udział obszarów
miejskich we wzroście gospodarczym i tworzeniu miejsc pracy w
regionach”, którego celem jest wzrost gospodarczy, wzrost
zatrudnienia, integracja społeczna i poprawa stanu środowiska
naturalnego poprzez kompleksową politykę rozwoju terenów
miejskich. Wspomniane propozycje stanowią część reformy
polityki spójności Komisji na lata 2007-2013 i odpowiadają woli
Prezydencji UE budowania „społeczności zorganizowanych z
poszanowaniem zasady zrównoważonego rozwoju”. Rozpoczęto
szerokie konsultacje na temat wspomnianego dokumentu i potrwają one do 17
lutego 2006 r.</i></b></p>
<p>Komisarz Hübner powiedziała: <i>„Obszary miejskie są
kluczowym elementem udanej polityki spójności. Aktywizacja
potencjału naszych miast ma kluczowe znaczenie dla szybszego wzrostu,
powstawania większej liczby dobrych miejsc pracy, integracji
społecznej i poprawy stanu środowiska naturalnego. Pragnę
dopilnować, aby miasta miały środki na  zrealizowanie tych
zadań</i>.<i>”</i></p>
<p>Ministrowie przedstawili propozycje sposobów promowania
społeczności zorganizowanych z poszanowaniem zasady
zrównoważonego rozwoju, jak na przykład połączenie
skromnych zasobów sektora publicznego z zasobami sektora prywatnego, w tym
banków. W tym kontekście omówiono połączenie dotacji
krajowych i wspólnotowych z pożyczkami Europejskiego Banku
Inwestycyjnego, w świetle niedawnej inicjatywy Pani Komisarz Hübner na
rzecz ściślejszej współpracy między Komisją a
międzynarodowymi instytucjami finansowymi (<a
href="/rapid/pressReleasesAction.do?reference=IP/05/1246&format=HTML&aged=0&language=EN&guiLanguage=fr">IP/05/1246</a>-<a
href="/rapid/pressReleasesAction.do?reference=IP/05/1469&format=HTML&aged=0&language=DE&guiLanguage=fr">IP/05/1469</a>-<a
href="/rapid/pressReleasesAction.do?reference=MEMO/05/358&format=HTML&aged=0&language=EN&guiLanguage=fr">MEMO/05/358</a>).</p>
<p>W dokumencie zaproponowano określoną liczbę działań,
w tym sympozjum na temat umiejętności, które się
odbędzie w przyszłym roku, oraz utworzenie grupy roboczej, w ramach
której Komisja, Państwa Członkowskie oraz EBI będą
dzielić się doświadczeniem w łączeniu dotacji z
pożyczkami. Wspólnotowa sieć miast służąca
wymianie doświadczeń, URBACT, wniesie wkład finansowy i
wiedzę fachową w projekt pilotażowy w zakresie
umiejętności istotnych dla rewitalizacji obszarów miejskich. 
</p>
<p><b>Informacje ogólne</b></p>
<p>Dokument roboczy służb Komisji przedstawia konkretne pomysły
na opracowanie działań dotyczących obszarów miejskich w
przyszłych programach. Dotyczy on w szczególności:</p>
<ul>
<li>   zwiększenie atrakcyjności miast, dostępności i
mobilności, dostępu do usług, środowiska naturalnego i
fizycznego, kultury</li>
<li>   innowacji, przedsiębiorczości (w szczególności
małych i średnich przedsiębiorstw oraz mikroprzedsiębiorstw)
oraz gospodarki opartej na wiedzy </li>
<li>   tworzenia większej liczby lepszych miejsc pracy</li>
<li>   zmniejszenia dysproporcji między dzielnicami, promowania integracji
społecznej (imigrantów, kobiet, młodzieży) oraz zwalczania
przestępczości</li>
<li>   stosunków między miastami a regionami, uczestnictwa obywateli i
sieci służących wymianie doświadczeń</li>
<li>   finansowania, w tym partnerstw publiczno-prywatnych oraz korzystania z
pożyczek EBI.</li></ul><p>Komisja Europejska rozpoczęła
konsultacje publiczne dotyczące dokumentu roboczego służb,
które potrwają do 17 lutego 2006 r.<br>Komisja opracowała
już projekt Strategicznych Wytycznych Wspólnoty (lipiec 2005 r.) dla
nowych programów, które będą wspierane przez Europejski
Fundusz Rozwoju Regionalnego (EFRR), Europejski Fundusz Społeczny (EFS) i
Fundusz Spójności na lata 2007-2013. Projekt zostanie przyjęty w
jego ostatecznej formie po uzgodnieniu właściwych tekstów
prawnych przez Parlament Europejski i Radę. Kluczowym testem dla
programów rozwoju regionalnego w przyszłości będzie ich
wkład we wzrost i tworzenie miejsc pracy zgodnie z odnowioną
agendą lizbońską, uzgodnioną przez Państwa
Członkowskie podczas wiosennego posiedzenia Rady w marcu 2005 r.</p>
<p><b>Dodatkowe informacje:</b></p>
<p><a
href="http://ec.europa.eu/regional_policy/consultation/index_en.htm">http://ec.europa.eu/regional_policy/consultation/index_en.htm</a></p>
<p><a
href="http://ec.europa.eu/regional_policy/consultation/urban/index_en.htm">http://ec.europa.eu/regional_policy/consultation/urban/index_en.htm</a></p>
<p><a
href="http://ec.europa.eu/regional_policy/themes/urban_en.htm">http://ec.europa.eu/regional_policy/themes/urban_en.htm</a></p>
<p><a href="http://www.urbact.org">www.urbact.org</a></p>

