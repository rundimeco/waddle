					
<P><B>IP/00/</B><B>1335</B>
<P>Bruxelles, 22 novembre 2000
<H3>
<P><B>Per una concorrenza pi</B><B>ù forte e pi</B><B>ù rispettosa dei lavoratori: la Commissione propone un pacchetto sociale per l'autotrasporto</B></H3>
<P><I><B>La Commissione europea ha proposto oggi un primo pacchetto sociale volto a rafforzare la competitivit</B></I><I><B>à del mercato interno dei trasporti stradali</B></I><B>. </B><B>« Un settore dell'autotrasporto in buona salute </B><B>è un presupposto essenziale per il funzionamento degli scambi comunitari e dell'economia europea. Tuttavia il settore attraversa un periodo difficile, come dimostrano le sue ricorrenti manifestazioni di protesta. La concorrenza sempre pi</B><B>ù agguerrita che contraddistingue questo mercato esercita pressioni tali da imporre l'adozione su scala europea di misure di sorveglianza del funzionamento del mercato e di rafforzamento della normativa in materia sociale </B><B>»</B><I><B>, ha dichiarato Loyola de Palacio, Vicepresidente e Commissario responsabile per l</B></I><I><B>'Energia e i  Transporti.</B></I>
<P>Le reazioni<sup><a name="file.tmp_Ref_1"><a href="#file.tmp_Foot_1">(1)</a></a></sup> alla consultazione avviata dalla Commissione con la comunicazione del 21 giugno 2000 <I>« Verso un autotrasporto di qualit</I><I>à pi</I><I>ù sicuro e pi</I><I>ù concorrenziale nella Comunit</I><I>à </I><I>»</I> hanno messo in rilievo l'urgente necessità di adottare un primo complesso di misure che definiscano una strategia comune di promozione della coesione del settore dei trasporti stradali e di consolidamento del mercato interno dei trasporti stradali.
<P>La Commissione ha quindi deciso di proporre senza altri indugi tre misure volte a:
<UL><P><LI><B>Garantire la regolarit</B><B>à del rapporto di lavoro subordinato dei conducenti:</B> sempre più di frequente le imprese europee di autotrasporto ingaggiano conducenti extracomunitari per guidare veicoli comunitari all'interno del territorio dell'Unione, ma a condizioni contrarie alla legislazione nazionale e comunitaria sul lavoro. I conducenti sono spesso costretti ad accettare basse retribuzioni, orari di lavoro illimitati ed una copertura previdenziale ridotta. Questa situazione si ripercuote negativamente sulla concorrenza fra i modi di trasporto e all'interno del settore stradale stesso; non solo destabilizza i rapporti di lavoro subordinato del settore dell'autotrasporto, ma fa aumentare i rischi di incidenti per via dei prolungati orari di lavoro. Per rimediare a questa situazione la Commissione propone di imporre agli Stati membri di rilasciare un « attestato di conducente » ai conducenti assunti a termini di legge nel loro territorio per effettuare tragitti internazionali; l'attestato permetterà alle autorità nazionali preposte al controllo di verificare efficacemente la regolarità delle condizioni di impiego dei trasportatori. L'applicazione pratica della direttiva proposta dalla Commissione, che ha ricevuto ampio appoggio dall'industria di categoria, è essenzialmente lasciata alla discrezione degli Stati membri.
<P><LI><B>Organizzazione dell'orario di lavoro dei lavoratori mobili.  </B>Esiste una direttiva generale sull'orario di lavoro secondo cui la durata media della settimana lavorativa è di 48 ore. Nel 1998 la Commissione ha presentato una proposta di direttiva particolare in merito, che da allora è ferma sul tavolo del Consiglio: in essa era mantenuta la durata media della settimana lavorativa di 48 ore, ma era prevista la possibilità di estenderla fino a 60 ore, a condizione che la media delle ore di lavoro di 48 ore risultasse comunque rispettata su un periodo di riferimento di quattro mesi.
<P>Pur senza modificare la sostanza della sua proposta ma nell'intento di accelerare la decisione del Consiglio in merito, la Commissione modifica oggi la sua proposta nel senso di escludere temporaneamente dal campo di applicazione della direttiva i trasportatori autonomi. Contestualmente a questa modifica, la Commissione introduce anche alcuni emendamenti proposti dal Parlamento europeo in prima lettura.
<P><LI><B>Armonizzare i divieti di circolazione per gli automezzi pesanti nei fine-settimana. </B>Otto Stati membri su quindici applicano una qualche forma di divieto alla circolazione dei camion. Questi divieti non sono coordinati fra loro e ostacolano il funzionamento del mercato interno dei trasporti stradali, poiché gli orari di inizio e fine dei divieti e le disposizioni relative ai giorni festivi variano da paese a paese e a volte addirittura da regione a regione. Su richiesta della maggioranza degli Stati membri, la Commissione ha predisposto una direttiva volta a istituire un sistema chiaro e trasparente in materia di divieti applicabili agli automezzi pesanti che effettuano trasporti internazionali
</UL><P>Il 25 maggio 1998 la Commissione presentava una prima proposta di direttiva: questa proposta, benché sostenuta dalla maggioranza degli Stati membri, è risultata controversa per altri.
<P>Ora la nuova proposta risponde alle obiezioni mosse precisando con maggior chiarezza che, conformemente al principio della sussidiarietà, il suo campo di applicazione è limitato al traffico internazionale di automezzi pesanti lungo la rete stradale transeuropea, vale a dire ad un numero limitato di grandi assi stradali di interesse europeo. Gli Stati membri potranno comunque fissare divieti di circolazione di durata diversa su tutte le strade che non fanno parte della rete stradale transeuropea e per l'insieme del traffico nazionale.
<P>La proposta di direttiva oggi adottata è finalizzata a:
<UL><P><LI>armonizzare gli orari dei divieti di circolazione nei fine-settimana;
<UL><P><LI>dal 16 settembre al 14 giugno: dalle 22 del sabato alle 22 della domenica;
<P><LI>dal 15 giugno al 15 settembre: dalle 7 del sabato alle 22 della domenica;
<P><LI>festività: dalle 22 della vigilia alle 22 dell'indomani;
<P><LI>è comunque previsto che qualora siano già in vigore limitazioni più estese, queste possano essere mantenute.
</UL><P><LI>creare un sistema di notifica dei giorni feriali e festivi nei quali gli Stati membri prevedono di vietare la circolazione;
<P><LI>elaborare un elenco armonizzato delle categorie di trasporti che sarebbero esentati da questi divieti.
</UL><P>Non appena possibile, la Commissione intende anche presentare alcune proposte complementari, miranti ad esempio a chiarire la responsabilità del datore di lavoro per le infrazioni commesse dai suoi conducenti, a rafforzare la disciplina in materia di formazione iniziale e permanente degli autotrasportatori e infine a potenziare il controllo dei turni di guida e di riposo dei conducenti.<p><sup><a name="file.tmp_Foot_1"><a href="#file.tmp_Ref_1">(1)</a></a></sup><SUP><B> E in particolare i dibattiti al Consiglio Trasporti del 20 settembre e del 2 ottobre 2000 a Lussemburgo.</B></SUP>
