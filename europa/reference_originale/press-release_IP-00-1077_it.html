					
<P><B>IP/00/1077</B>
<P>Bruxelles, 28 settembre 2000
<H3>
<P><B>Dichiarazione del presidente PRODI sul referendum danese</B></H3>
<P>Romano Prodi, presidente della Commissione europea, ha rilasciato la dichiarazione seguente in merito al referendum danese.
<P>"La popolazione danese ha confermato di non voler adottare l'euro come moneta unica. 
<P>La Commissione si rammarica per questa decisione, e personalmente sono del parere che un voto favorevole sarebbe stato nell'interesse di tutti. Mi rallegro comunque del fatto che le autorità danesi non intendano modificare le condizioni di partecipazione della corona al meccanismo di cambio.
<P>Ritengo inoltre che la Danimarca continuerà a impegnarsi in una politica economica basata sulla stabilità macroeconomica, e che ricalcherà le politiche e gli obiettivi della zona euro.
<P>Dal 1° gennaio 1999 l'euro è la moneta di 11 Stati membri. Presto questo numero salirà a 12. La decisione danese non inciderà sui buoni risultati già raggiunti in questi 21 mesi:
<UL><P><LI>i fondamentali dell'economia della zona euro sono i migliori che si siano registrati da una ventina d'anni,
<P><LI>l'occupazione è in crescita costante e la situazione di bilancio si consolida sempre più,
<P><LI>l'euro si è attestato sui mercati finanziari come una moneta mondiale, e il volume delle obbligazioni emesse in euro è analogo a quello delle obbligazioni in dollari.
</UL><P>Approfondire l'unione economica resterà il nostro compito principale.
<UL><P><LI>Il processo di riforma economica è ben avviato e verrà intensificato.
<P><LI>La capacità di reagire a contraccolpi come l'aumento dei prezzi del petrolio dovrà essere anch'essa potenziata.
</UL><P>Ho la ferma convinzione che il gruppo di paesi della zona euro proseguirà il suo eccellente lavoro e contribuirà a permettere l'approfondimento dell'unione economica e monetaria. La Commissione incentiverà attivamente questo processo, badando a mantenere la coesione dell'Unione nel suo complesso."
