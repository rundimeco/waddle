					<p align="right"><b>IP/07/1368</b></p>
<p align="right">Брюксел, 21
септември
2007 г.</p>
<h1>
<a name="Heading4"></a><b>„Глобален
английски
език не е
достатъчен
за глобален
бизнес“:</b><b>
конференция
в Брюксел,
посветена на
езиковите
умения и
конкурентоспособността</b></h1>
<h2>
<a name="Heading7"></a><b><i>Английският
език сам по
себе си не е
достатъчен
катализатор
за бизнеса.</i></b><b><i>
Това е един от
основните
изводи на
голямата
конференция
„Езиците
означават
бизнес“,
която се
провежда в
Брюксел на 21
септември.
Събитието
събира на
едно място
над 250
представители
на малки и
големи
предприятия,
професионални
организации,
търговски
камари,
създатели на
политики и
професионалисти
в областта на
езиковите
въпроси.
Заедно те
разсъждават
над
преимуществата,
които
езиковите
умения и
междукултурните
познания
предлагат на
търговските
предприятия.
Въпреки че
английският
език ще
запази
ролята си на
„лингва
франка“ в
света на
бизнеса,
именно
допълнителните
езикови
умения,
съчетани със
съответните
междукултурни
познания,
могат да
осигурят
конкурентно
предимство.
Конференцията
също така
поставя
начало на нов
бизнес форум
за
многоезичието,
който ще
проучва как
да се
постигне
оперативно
използване
на
многоезичието
за постигане
на
максимални
търговски
резултати.</i></b></h2>
<p>В
приветствената
си реч
Леонард
Орбан,
европейски
комисар по
многоезичието,
подчерта
значимостта
на събитието:
„Това е
изключителна
по рода си
среща: сред
нас има
представители
на
интересите
на
предприятията
и на
служителите,
езиковеди и
представители
на
академичните
среди,
създатели на
политики и
заинтересовани
частни лица.
Това е така
необходимата
за всички
заинтересовани
страни
възможност
да се подеме
дебат за
езиците и
предприятията,
който да даде
тласък на
промените в
поведението
и да доведе до
реални
резултати.“ </p>
<p>Сред
изтъкнатите
представители
на бизнеса на
конференцията
присъстват
виконт Етиен
Давиньон —
държавен
министър и
председател
на
управителния
съвет на Brussels Airlines,
Симонета Лус
Алфонсо —
президент на
института
„Камоинш“,
Антониу
Гомеш де Пиню
—
председател
на съвета на
директорите
на Portgás и на Serralves Foundation,
Португалия,
&#1061;ерман Функ —
професор в
университета
в Йена, Пол
Гаридо —
завеждащ
„Човешки
ресурси“ в Bouygues
Entreprises France-Europe, Питър
Матюс —
председател
и
изпълнителен
директор на Black
Country Metals Ltd в
Обединеното
кралство. На
конференцията
присъстват
представители
и на други
европейски
компании.</p>
<p>Конференцията
бе свикана
вследствие
резултатите
от проучване,
публикувано
по-рано тази
година<sup><b><a name="fnB1" href="#fn1">[1]</a></b></sup>
(вж. също <a
href="http://europa.eu/rapid/pressReleasesAction.do?reference=IP/07/230&format=HTML&aged=0&language=EN&guiLanguage=en">IP/07/230</a>),
което
показва, че
липсата на
езикови
умения води
до загуби за
бизнеса.
Фирми,
възприели
стратегически
подход към
многоезичната
комуникация,
показаха, че
могат да
повишат
продажбите
си за износ с
40 % в
сравнение с
техните
конкуренти
без
официална
езикова
стратегия. </p>
<p>Същото
проучване
показва, че
въпреки че
английският
език играе
водеща роля в
качеството
си на „лингва
франка“ за
международната
търговия,
съществува
нарастващо
търсене по
отношение на
други езици.
Ако
приблизително
една четвърт
от
проучените
фирми са на
мнение, че
трябва все
още да
усъвършенстват
английския
език, то
сроден е
делът на тези,
които смятат,
че трябва да
обогатят
познанията
си с немски
или френски
език, като
испански и
руски език
също се
нареждат
сред
най-търсените.
Редица
компании —
особено
големите —
също
подчертават
нуждата си от
неевропейски
езици като
китайски,
арабски или
урду поради
стремежа си
да навлязат
на
неевропейски
пазари.</p>
<p>Според
скорошно
проучване в
Обединеното
кралство
броят на
изучаващите
английски
език по целия
свят ще
нарасне до
около 2
милиарда
души през
следващите
10—15 години. За
разлика от
общоприетата
представа
това е лоша
новина за
едноезичните
англоговорящи.
Предишно
проучване на
организацията
CILT за
въздействието
на езиковите
умения върху
икономиката
на
Обединеното
кралство
показва, че
износът на
фирмите от
тази страна
за Дания,
чието
население е 5
милиона души,
е равен на
износа за
Централна и
Южна Америка
с население
от 390 милиона
души. </p>
<p>За да се даде
продължение
на бизнес
конференцията,
ще бъде
създаден нов
бизнес форум
за
многоезичието
под
председателството
на виконт
Давиньон.
Бизнес
форумът ще
обедини
малка група
европейски
ръководители,
които да
установят
как фирмите
могат да
постигнат
оперативно
използване
на езиковия
мениджмънт
като част от
усилията си
за постигане
на
максимални
икономически
резултати.</p>
<hr><p><sup><b><a name="fn1" href="#fnB1">[1]</a></b></sup> <a
href="http://ec.europa.eu/education/policies/lang/key/studies_en.html">Effects
on the European Economy of Shortages of Foreign Language Skills in
Enterprise</a>
(„Последици
от липсата на
познания по
чужди езици в
предприятията“)</p>


