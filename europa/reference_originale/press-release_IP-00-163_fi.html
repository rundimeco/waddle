					
<P><B>IP/00/163</B>
<P>Bryssel 15. helmikuuta 2000
<H3>
<P><B>Euroopan komissio tukee julkista keskustelua EU:n toimielinten uudistamisesta</B></H3>
<P><I><B>Euroopan unionin toimielinten uudistamisesta on aloitettu laajat keskustelut. Euroopan komissio haluaa hallitustenv</B></I><I><B>älisen konferenssin (HVK:n) lis</B></I><I><B>äksi k</B></I><I><B>äyd</B></I><I><B>ä vuoropuhelua Euroopan kansalaisten kanssa uudistuksen haasteista. Komissio antoi t</B></I><I><B>än</B></I><I><B>ä</B></I><I><B>än tiedonannon kansalaisten kanssa k</B></I><I><B>äyt</B></I><I><B>äv</B></I><I><B>än vuoropuhelun j</B></I><I><B>ärjest</B></I><I><B>ämisest</B></I><I><B>ä. Tiedonannon ovat laatineet puheenjohtaja Romano Prodi ja komissaari Michel Barnier, jotka vastaavat HVK:n toteuttamisesta, sek</B></I><I><B>ä komissaari Viviane Reding, joka vastaa kansalaisten kanssa j</B></I><I><B>ärjestett</B></I><I><B>ävist</B></I><I><B>ä vuoropuhelutoimista, yhdess</B></I><I><B>ä laajentumisneuvotteluista vastaavan komissaarin G</B></I><I><B>ünter Verheugenin kanssa.</B></I>
<P>Eurooppalaiset eivät tunne kovin hyvin Euroopan unionin toimielinten toimintaa, vaikka niiden päätökset vaikuttavat yhä enemmän heidän jokapäiväiseen elämäänsä. Vuosina 2000 ja 2001 Euroopan unionin jäsenvaltiot keskustelevat yhdessä Euroopan parlamentin ja komission kanssa toimielinten uudistuksesta ja ratifioivat keskustelujen tulokset. Samaan aikaan järjestetään Eurooppaa koskeva vuoropuhelu kansalaisyhteiskunnan kanssa.
<P>Komissio haluaa käydä yhdessä jäsenvaltioiden ja Euroopan parlamentin kanssa keskusteluja vaaleilla valittujen edustajien, kansalaisyhteiskunnan edustajien ja mahdollisimman lukuisten kansalaisten kanssa. Keskusteluissa on tarkoitus selvittää asioita ja vaihtaa näkemyksiä Euroopan unionin tehtävistä tulevina vuosina ja sen instituutioiden muokkaamisesta, jotta ne täyttäisivät niille annetut tehtävät ja olisivat valmiit ottamaan vastaan uudet jäsenvaltiot.
<P>Euroopan unioni varaa vuodelle 2000 neljän miljoonan euron talousarvion kansalaisten kanssa käytävää vuoropuhelua varten. Komissio pyytää jäsenvaltioita osallistumaan aloitteeseen yksittäisten hankkeiden tai suunnitelmallisemman yhteistyön kautta. Vuoropuhelun yhteydessä järjestetään keskusteluja ja konferensseja jäsenvaltioissa, alue- ja paikallislehtiin kohdennettuja tiedotustoimia, ja kansalaisten sekä kansalaisjärjestöjen käyttöön annetaan uuden tekniikan tarjoamia kommunikointivälineitä (Internet, videokonferenssit). Komission tiedonannossa pyydetään myös kutakin komissaaria osallistumaan henkilökohtaisesti vuoropuheluun esimerkiksi keskustelemalla aiheesta vaaleilla valittujen edustajien sekä yliopistomaailman ja muiden alojen edustajien kanssa.
<P><B>Michel Barnier</B> on todennut Euroopasta käytävän vuoropuhelun tavoitteista seuraavaa: "Miten saada toimimaan kunnolla suuri yhteisö, jota valmistelemme mahdollisten uusien jäsenten liittymisellä? Euroopan unionin laajentuminen ja toimielinten uudistus eivät koske ainoastaan vaaleilla valittuja edustajia ja päättäjiä, vaan ne ovat jokaisen kansalaisen asia. Haluamme edesauttaa uudistuksen onnistumista avaamalla julkisen keskustelun kaikkien halukkaiden kanssa."
<P>Vuoropuhelu Euroopasta avataan julkisesti 8. maaliskuuta 2000 Brysselin Palais des Congrès'ssa, ja läsnä ovat Euroopan komission puheenjohtaja Romano Prodi, Euroopan parlamentin puhemies Nicole Fontaine, neuvoston puheenjohtaja sekä komissaarit Michel Barnier, Viviane Reding ja Günter Verheugen.
<P>Lisätietoja hallitustenvälisestä konferenssista ja Euroopasta käytävästä vuoropuhelusta saa Internet-osoitteesta <A HREF="http://europa.eu.igc2000">http://europa.eu.igc2000</A>
