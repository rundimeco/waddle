					
<P><B>IP/00/1225</B>
<P>Bruxelles, 27 ottobre 2000
<H3>
<P><B>In occasione di una conferenza internazionale il commissario Fischler sottolinea l'importanza del controllo e della sorveglianza delle attivit</B><B>à di pesca</B></H3>
<P><I><B>"La sorveglianza delle attivit</B></I><I><B>à di pesca e il relativo controllo sono al centro della politica comune della pesca", ha sottolineato il commissario Franz Fischler, responsabile dell'agricoltura, dello sviluppo rurale e della pesca, al momento di concludere una conferenza internazionale sul controllo, sul monitoraggio e sulla sorveglianza della pesca. "Una delle condizioni fondamentali per un controllo e una sorveglianza efficaci </B></I><I><B>è la lealt</B></I><I><B>à: i pescatori saranno convinti di dover rispettare le regole soltanto quando avranno la garanzia che il pesce che essi lasciano in mare conformemente alle norme vigenti non sar</B></I><I><B>à catturato da qualcun altro in violazione delle stesse norme". La conferenza, organizzata dalla Commissione europea a Bruxelles dal 24 al 27 ottobre, ha riunito 250 esperti di sorveglianza e controllo provenienti da tutto il mondo. Fischler ha dichiarato di voler sfruttare nel miglior modo possibile i risultati della conferenza. Ha osservato inoltre che una maggiore cooperazione tra gli operatori del settore, la partecipazione dell'industria, l'uso di nuove tecnologie e il miglioramento del rapporto costo/efficacia nei controlli costituiscono gli strumenti pi</B></I><I><B>ù adatti per potenziare l'attuazione delle norme in materia di pesca e per ottenere una pesca sostenibile in tutto il mondo. </B></I>
<P>Il commissario Fischler ritiene che la conferenza abbia raggiunto i suoi obiettivi e consiglia lo scambio di esperienze e di esempi di buone prassi. Ha tuttavia ricordato ai partecipanti che il controllo non può compensare le carenze della politica comune della pesca: tali carenze saranno oggetto del Libro verde sulla struttura della politica comune della pesca dopo il 2002, che la Commissione sta attualmente preparando e che sarà pubblicato la primavera prossima. Fischler ha aggiunto che la Comunità continuerà a intervenire attivamente sulla scena internazionale e nell'ambito delle organizzazioni regionali per la pesca per definire e applicare sistemi efficaci di sorveglianza e di controllo.
<P><B>Obiettivo della conferenza</B>
<P>La conferenza è stata organizzata dalla Commissione in base al principio che l'efficace applicazione delle misure nel settore della pesca costituisca un argomento di interesse generale. Lo scopo era di riunire esperti del settore a livello internazionale che delineassero strategie adeguate per aumentare al massimo il rispetto delle norme da parte di tutti gli interessati.
<P>L'applicazione delle norme relative alla politica comune della pesca spetta agli Stati membri; compito della Commissione è di garantire che tale applicazione avvenga in modo efficace ed equo in tutta l'UE. La Commissione dispone di una piccola unità composta da 25 ispettori, incaricati di accompagnare gli ispettori nazionali e di intervenire in relazione ad alcune attività di pesca svolte in acque internazionali.
<P>La maggior parte dei problemi che deve affrontare la pesca comunitaria si ritrova anche a livello mondiale. Analogamente, la maggior parte delle misure in vigore nella Comunità sono in vigore anche in altri regimi di gestione della pesca. La cooperazione tra la Comunità e altri operatori internazionali sta aumentando, in particolare nell'ambito delle organizzazioni regionali per la pesca, il cui fine è di conservare le risorse ittiche, specialmente in alto mare. È quindi importante, per individuare buone prassi, riunire esperti provenienti non solo da altri Stati che svolgono attività di pesca, ma anche da vari settori e in particolare dall'industria della pesca. 
<P>Nel corso della conferenza è stato valutato ogni aspetto del controllo e della sorveglianza, dentro e fuori la Comunità:
<UL><P><LI><B>i quadri giuridici</B> stabiliti dagli Stati membri per l'applicazione delle disposizioni giuridiche in caso di violazioni;
<P><LI><B>le nuove tecnologie per la sorveglianza e i possibili sviluppi </B>(il potenziale delle nuove tecnologie, tra cui la sorveglianza satellitare e il controllo incrociato delle informazioni, nonché il contributo della ricerca per il miglioramento della sorveglianza); il rapporto costo/efficacia dei vari strumenti di sorveglianza e i modi per ottimizzare le strategie di controllo;
<P><LI><B>il contributo dell'industria della pesca all'applicazione delle norme </B>: poiché la collaborazione dell'industria è essenziale per riuscire ad applicare le misure, bisogna potenziare il loro ruolo e il loro coinvolgimento nelle attività di sorveglianza;
<P><LI><B>gli aspetti internazionali del controllo </B>delle attività di pesca illegali, i provvedimenti adottati nell'ambito delle organizzazioni regionali per la pesca e degli accordi in materia di pesca con i paesi terzi, nonché i problemi di applicazione delle norme nei paesi in via di sviluppo;
<P><LI><B>il controllo e la gestione della pesca</B>, in particolare il controllo considerato non come un fine in se stesso ma come componente della gestione delle attività di pesca.
