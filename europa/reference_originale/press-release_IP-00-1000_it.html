					
<P><B>ip/00/1000</B>
<P>Bruxelles, 13 settembre 2000
<H3>
<P><B>La Commissione autorizza l'acquisizione del controllo esclusivo del tour operator italiano Alpitour da parte di Ifil</B></H3>
<P><I><B>La Commissione europea ha autorizzato l'acquisizione del controllo esclusivo del tour operator italiano Alpitour da parte di Ifil, appartenente al gruppo italiano G. Agnelli & C. S.a.p.a.  L'operazione non modifica la struttura concorrenziale del mercato italiano dei tour operator in quanto Ifil </B></I><I><B>è presente nel settore solo attraverso Alpitour, che detiene una quota di mercato di circa il 16 %. </B></I>
<P>Ifil - Finanziaria di Partecipazioni S.p.A. è una holding italiana con partecipazioni finanziarie in imprese che operano in vari comparti dell'economia, quali il settore automobilistico, bancario, dei servizi Internet, della vendita al dettaglio e del turismo. 
<P>Alpitour S.p.A. è un'impresa italiana operante nel settore del turismo, soprattutto come tour operator.
<P>Prima dell'operazione, Alpitour era controllata da Ifil e Blufint, con una piccola partecipazione di Park Lane, pari al 13%.  Secondo l'accordo notificato alla Commissione, Ifil rileva la quota di minoranza di Park Lane, acquisendo la maggioranza di controllo nell'assemblea degli azionisti e nel consiglio di amministrazione di Alpitour.
<P>La Commissione ha concluso che l'operazione non presenta problemi a livello di concorrenza, in quanto Ifil viene a detenere sul mercato italiano dei tour operator  solo la quota già detenuta da Alpitour (circa 16%).  Ifil possiede altre partecipazioni di minoranza e finanziarie in altre imprese del settore turistico senza averne tuttavia il controllo. 
