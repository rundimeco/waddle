					<p align="right"><b>IP/04/1352</b></p>
<p align="right">Briselē, 2004. gada 10. novebrī</p>
<h1>
<a name="Heading4"></a><b>ES stiprina cīņu pret
pirātismu un viltošanu ārpus tās
robežām</b></h1>
<p><b><i>Cenšoties apturēt arvien pieaugošo pirātismu un
viltošanu, Eiropas Komisija šodien pieņēma
stratēģiju intelektuālā īpašuma tiesību
aizsardzībai trešajās valstīs. Rīcības plāns
koncentrējas uz mērķtiecīgu un efektīvu spēkā
esošo tiesību aktu izpildi un aizsardzību intelektuālā
īpašuma tiesību jomā. Rīcības plānā ir
izteikts priekšlikums noteikt tās prioritārās valstis, kur
šādu tiesību aizsardzībai ir jābūt īpaši
intensīvai. Akcentēta tiks tehniskā sadarbība un
palīdzība, lai tādējādi trešās valstis
varētu cīnīties pret viltošanu, bet Komisija, savukārt,
bez kavēšanās uzsāks jebkādus divpusēju vai
daudzpusēju sankciju mehānismus pret ikvienu valsti, kas
iesaistīta sistemātiskos pārkāpumos. Komisija veiks
pasākumus, lai padziļinātu lietotāju un
patērētāju izpratni trešajās valstīs, un
atbalstīs valsts un privātā sektora partnerības izveidi
šo tiesību aizsardzības nolūkā. </i></b></p>
<p>ES tirdzniecības jautājumu komisārs Paskāls Lamī
teica: „Pirātisms un viltošana ik gadus turpina izplatīties
un jau tagad ir kļuvuši par tādām ražotnēm, kuru
vadībā iesaistīto kriminālo struktūru skaits arvien
pieaug. Tā ir nopietna problēma ne tikai mums, bet arī
trešām valstīm, kuru uzņēmumi arī cīnās
ar sekām, ko izraisījuši šo uzņēmumu
intelektuālā īpašuma tiesību
pārkāpumi.” Viņš piebilda: „Daļa šo
viltojumu, piemēram, atsevišķi farmaceitiski līdzekļi
un pārtikas produkti, tiešā veidā ir bīstami
sabiedrībai, kamēr citi no tiem apdraud ES visnovatoriskākās
nozares, kuras saskaras ar to radīto produktu piesavināšanos.
Jaunu tiesību aktu pieņemšana ir viens solis. Bet
izstrādāt pareizos līdzekļus šo tiesību
aizsardzībai – tas ir otrs solis. Tā šobrīd ir
mūsu prioritāte.:</p>
<p>Šī stratēģija Eiropas Komisijai nosaka turpmāko gadu
vadlīnijas, kuru mērķis ir samazināt to
intelektuālā īpašuma tiesību pārkāpumu
skaitu, kas notiek visā pasaulē ārpus ES robežām.
Šī stratēģija ir loģisks turpinājums
iniciatīvām, ko nesen uzņēmusies ES, lai vērstos pret
šo problēmu ES teritorijā un uz tās robežām. </p>
<p>ES nav atkārtoti jāizgudro jau pastāvoši
līdzekļi, bet gan jāapliecina, ka mēs esam
apņēmušies arvien vairāk un labāk strādās
jomā, kurā ar tiesību aktu ieviešanu vien nepietiek. Ir
būtiski, lai trešās valstis ievēro saistības, par ko
vienojās PTO un divpusējos nolīgumos, kuru pamatā ir
cieša apņemšanās cīnīties pret šo
problēmu gan uz attiecīgo valstu robežām, gan to
tiesās, gan šo valstu ielās. No savas puses mums ir
jānodrošina tiesību īpašnieku efektīva
aizsardzība pret viņu īpašuma piesavināšanos un
mūsu pilsoņu vispārēja aizsardzība pret
apdraudējumu, kas saistīts ar pirātismu un viltošanu.</p>
<p>Stratēģiju veido šādas daļas:</p>
<ul>
<li>1. Prioritāro valstu noteikšana: ES darbība
koncentrēsies uz tām valstīm, kur intelektuālā
īpašuma tiesību jomā ir konstatētas
visbūtiskākās problēmas. Šīs valstis noteiks
saskaņā ar regulāra apsekojuma rezultātiem, kuru veiks
Komisija starp visām ieinteresētajām personām. </li>
<li>2. Izpratnes padziļināšana: veicināt iniciatīvas,
kuru nolūks ir padziļināt sabiedrības izpratni par
viltošanas ietekmi (ārvalstu ieguldījumu zudumiem un
tehnoloģijas nodošanu, veselības apdraudējumiem,
saistību ar organizēto noziedzību u.t.t.), un attiecīgo
trešo valstu sabiedrībai un valsts iestādēm darīt
pieejamu „Intelektuālā īpašuma tiesību
aizsardzības rokasgrāmatu”.</li>
<li>3. Politiskais dialogs, stimuli un tehniskā sadarbība:
nodrošināt, lai trešām valstīm sniegtā
tehniskā palīdzība koncentrētos uz intelektuālā
īpašuma tiesību aizsardzību, jo īpaši
prioritārajās valstīs; veikt viedokļu un informācijas
apmaiņu ar pārējiem svarīgākajiem tehniskās
palīdzības sniedzējiem, piemēram, Pasaules
intelektuālā īpašuma organizāciju (WIPO), ASV vai
Japānu, lai tādējādi izvairītos no darbības
nevajadzīgas pārklāšanās un savstarpēji
iepazītos ar paraugpraksi. </li>
<li>Intelektuālā īpašuma tiesību mehānismi
(tostarp TRIPs jeb intelektuālā īpašuma tiesību
tirdzniecības aspekti) daudzpusējos, divu reģionu un
divpusējos nolīgumos: daudz sistemātiskāk aktualizēt
aizsardzības jautājumus; apspriesties ar tirdzniecības
partneriem, lai paustu iniciatīvu PTO TRIPs Padomē, daudz
plašāk runāt par šīs problēmas pieaugošo
izplatību, norādīt iemeslus un piedāvāt
risinājumus, ka arī ieviest stingrākus intelektuālā
īpašuma tiesību aizsardzības noteikumus divpusējos
nolīgumos ..</li>
<li>5. Strīdu izšķiršana – sankcijas:
atgādināt, ka tiesību īpašniekiem pārkāpuma
konstatācijas gadījumā ir iespēja izmantot
Tirdzniecības šķēršļu Regulu vai divpusējos
nolīgumus; atgādināt, ka līdztekus PTO strīdu
izšķiršanai pastāv arī iespēja izmantot
divpusējos nolīgumos iekļautos strīdu
izšķiršanas mehānismus tajos gadījumos, kad nav
atbilstības obligātajiem intelektuālā īpašuma
tiesību aizsardzības standartiem.</li>
<li>6. Valsts un privātā sektora partnerības izveide:
atbalstīt/piedalīties vietējos intelektuālā
īpašuma tīklos, kas izveidoti attiecīgajās
trešajās valstīs; izmantot tos mehānismus, ko Komisijas
dienesti jau ir izveidojuši (IĪR Palīdzības dienests (IPR
Help Desk) un Jauninājumu starpniecības centri (Innovation Relay
Centres)), lai veiktu informācijas apmaiņu ar tiesību
īpašniekiem un asociācijām; attīstīt
sadarbību ar uzņēmumiem un asociācijām, kas
īpaši aktīvi iesaistījušies cīņā pret
pirātismu/viltošanu.</li></ul><p>Plašāka informācija
atrodama šādās tīmekļa vietnēs:</p>
<p><a
href="http://ec.europa.eu/trade/issues/sectoral/intell_property/index_en.htm">http://ec.europa.eu/trade/issues/sectoral/intell_property/index_en.htm</a></p>
<p><a
href="http://ec.europa.eu/taxation_customs/customs/counterfeit_piracy/index_en.htm">http://ec.europa.eu/taxation_customs/customs/counterfeit_piracy/index_en.htm</a></p>

