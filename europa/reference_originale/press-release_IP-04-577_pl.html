					<p align="right"><b>IP/04/577</b></p>
<p align="right">Bruksela, 30 kwietnia 2004 r.</p>
<h1>
<a name="Heading4"></a><b>Jak rozszerzenie wpłynie na
handel?</b></h1>
<p><b><i>1 maja 2004 r. do Unii Europejskiej wstępuje 10 nowych
państw. Ten historyczny moment oznacza ponowne zjednoczenie Europy
Zachodniej i Wschodniej oraz rozszerzenie UE w kierunku Europy Południowej.
Obok wymiaru symbolicznego, rozszerzenie przekłada się
również na kwestie praktyczne w różnych obszarach
działalności UE. Jakie korzyści przyniesie rozszerzenie w
dziedzinie handlu? Nasze forum on-line to doskonałe miejsce do
wyrażenia swojej opinii, zadania pytań Komisarzom Pascalowi Lamy i
Danucie Hübner, oraz poznania punktu widzenia innych
uczestników.</i></b></p>
<p>1 maja 2004 r. Unia Europejska (UE) powiększa się o 10 nowych
państw: Cypr, Republikę Czeską, Estonię, Węgry,
Łotwę, Litwę, Maltę, Polskę, Słowację i
Słowenię. UE staje się tym samym największym blokiem
handlowym na świecie, liczącym prawie pół miliarda obywateli
i reprezentującym jedną piątą światowych dochodów
z handlu. Z dniem 1 maja UE staje się największym na świecie
rynkiem pozbawionym barier, większym niż Stany Zjednoczone, Kanada i
Meksyk, razem wzięte. Będzie to rynek otwarty dla reszty świata:
10 krajów stanie się częścią Unii Celnej UE, co
doprowadzi do łącznej redukcji ochrony granic z 9 do 4%. </p>
<p>Co oznaczają te zmiany dla nas wszystkich – obywateli
piętnastu „starych” Państw Członkowskich, obywateli
10 „nowych" Państw Członkowskich, jak również
mieszkańców innych krajów? Czy firmy zaczną się
przenosić do nowych Państw Członkowskich? Czy dojdzie do
przekierowania obecnej wymiany handlowej UE z krajami trzecimi na
korzyść nowych Państw Członkowskich? Jaka będzie
polityka nowej UE wobec jej nowych sąsiadów? Czy UE zmieni swoje
stanowiska w międzynarodowych negocjacjach handlowych? </p>
<p>Nasze forum on-line to doskonała okazja, by wyrazić swoją
opinię, zadać pytanie Pascalowi Lamy i Danucie Hübner lub
skonfrontować swoje poglądy z innymi uczestnikami:</p>
<p><i>Kiedy</i>: Od 29 kwietnia do 28 maja 2004 r.</p>
<p><i>Gdzie</i>:</p>
<p><a
href="http://trade-info.ec.europa.eu/forum_enlarg/index.htm">http://trade-info.ec.europa.eu/forum_enlarg/index.htm</a>
</p>
<p>Więcej informacji o handlu i rozszerzeniu:</p>
<p><a
href="http://ec.europa.eu/trade/issues/enlargement_en.htm">http://ec.europa.eu/trade/issues/enlargement_en.htm</a></p>
<p>Więcej informacji o wpływie rozszerzenia UE na handel:</p>
<p><a
href="http://ec.europa.eu/trade/issues/bilateral/regions/candidates/ff040204_en.htm">http://ec.europa.eu/trade/issues/bilateral/regions/candidates/ff040204_en.htm</a>
</p>
<p>Informacje dotyczące poszczególnych sektorów gospodarki:</p>
<p><a
href="http://ec.europa.eu/trade/issues/bilateral/regions/candidates/sect_ovw.htm">http://ec.europa.eu/trade/issues/bilateral/regions/candidates/sect_ovw.htm</a></p>

