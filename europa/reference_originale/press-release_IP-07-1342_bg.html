					<p align="right"><b>IP/07/1342</b></p>
<p align="right">Брюксел, 17
Септември 2007
г.</p>
<p><br>[Graphic in PDF & Word format]</p>
<p></p>
<h1>
<a name="Heading7"></a><b>Интелигентни
автомобили:</b><b>
Комисията
повежда
инициатива
за
по-безопасни,
екологични и
„умни“ коли
</b></h1>
<h2>
<a name="Heading10"></a><b><i>Днес
Европейската
комисия
представи
нови планове
за
ускоряване
на напредъка
към
по-безопасни,
чисти и
„умни“
автомобили.</i></b><b><i>
По-късно тази
година
Комисията ще
започне
преговори с
европейската
и азиатската
автомобилна
промишленост
за постигане
на
споразумение,
позволяващо
общоевропейската
бордова
система за
спешно
повикване (eCall)
да се
предлага
като
стандартна
опция за
всички нови
автомобили
от 2010 г. Тя ще
насърчи също
така
въвеждането
на
животоспасяващи
технологии и
ще проучи как
технологиите
могат да
направят
автомобилите
по-екологични
и по-„умни“.</i></b></h2>
<p><i>„Технологията
може да спаси
човешки
живот, да
подобри
автомобилния
транспорт и
да опази
околната
среда. ЕС
трябва да
разпространи
тази добра
новина сред
потребителите
и да продължи
да оказва
натиск върху
заинтересованите
страни, за да
може 
европейците
да се ползват
от
предимствата
на тези
печеливши
технологии
възможно
най-скоро“,
</i>каза
европейският
комисар по
въпросите на
информационното
общество и
медиите
Вивиан
Рединг.<i> „Ако
гледаме
сериозно на
спасяването
на човешки
живот по
европейските
пътища,
трябва
всички 27
държави-членки
да определят
краен срок, в
който eCall и
Електронното
регулиране
на
устойчивостта
(ESC) да станат
стандартно
оборудване
във всички
нови
автомобили.
Същевременно
трябва да
премахнем
всички
административни
пречки пред
нововъведенията,
които ще
направят
колите
по-безопасни
и по-чисти.
Така
например, ако
се осигурят
радио
честоти за
системите за
взаимодействие
между
участниците
в движението,
това ще
ограничи
катастрофите,
ще намали
задръстванията
и емисиите на
CO2. Ако
напредък не
бъде
постигнат
доброволно,
аз съм готова
да се
намеся.“</i></p>
<p>Комисарят
за
транспорта
Жак Баро
каза:<i> „В
усилията си
да намалим
жертвите по
пътищата до 2010
година, ние
предприемаме
действия на
всички
фронтове —
по-безопасно
шофиране,
по-безопасна
инфраструктура
и
по-безопасни
автомобили. С
тази
инициатива
за
интелигентни
автомобили
Комисията
цели да
гарантира, че
най-модерните
технологии
достигат до
нашите
автомобили
възможно
най-бързо, за
да помогнат
за
спасяването
на човешки
живот и
намаляването
на
негативните
последици от
транспорта
върху
околната
среда.“</i></p>
<p>Заместник-председателят
Гюнтер
Ферхойген,
комисар по
въпросите на
предприятията
и
промишлеността,
добави:
„<i>Трябва
изцяло да
оползотворим
технологиите
и знанието си
в полза на
нашите
общества.
Имаме на
разположение
технологии, с
които да
окажем
по-голяма
помощ на
водачите, и
така да
спомогнем за
предотвратяването
на човешки
трагедии.
Затова
предложих
Електронното
регулиране
на
устойчивостта
(ESC) да се въведе
задължително
за новите
автомобили
считано от 2011
година, и сега
очаквам
обществената
реакция.“</i></p>
<p>Новото
съобщение на
Комисията за
интелигентните
автомобили,
което бе
прието днес,
съдържа три
основни
приоритета:
по-безопасни,
по-чисти и
по-„умни“
автомобили.</p>
<p>С цел
<b>подобряване
на
безопасността</b>,
политическият
документ
насърчава
<b>въвеждането</b>
на
<b>технологии
за
предотвратяване
на пътни
произшествия</b>.
Например:</p>
<ul>
<li>Комисията
призовава
държавите-членки,
които все още
не са
подписали
меморандума
за
разбирателство
за eCall, да го
направят до
края на 2007 г. (виж
IP/07/760). Ако всички
автомобили
бяха
оборудвани с
eCall, в Европа
можеха да
бъдат
спасени до 2 500
човешки
живота. За 2008 г.
Комисията
предвижда
евентуални
регулаторни
действия, ако
дотогава
меморандумът
бъде
подписан от
твърде малко
държави. </li>
<li>По-късно
тази година
Комисията ще
проведе
консултации
за това как да
ускори
осигуряването
на достъп на
малките и
среден клас
автомобили
до
Електронното
регулиране
на
устойчивостта
(ESC). 4 000 човешки
живота
можеха да
бъдат
спасени
годишно, а 100 000
катастрофи
да бъдат
предотвратени,
ако всички
автомобили
бяха
снабдени с ESC
(виж IP/07/621), както
подчерта
неотдавнашната
кампания на
Комисията за
повишаване
на
общественото
съзнание ChooseESC.
(www.chooseesc.eu/). </li>
<li>По-късно
тази година
Комисията ще
проведе
консултации
за това дали
<b>поставянето
на
сервоусилвател
на
спирачната
система и
системите за
предотвратяване
на сблъсъци</b>
трябва да
бъдат
задължителни
за всички
автомобили.
Сензорите,
които
предупреждават
водачите
половин
секунда
по-рано преди
катастрофата,
могат да
<b>намалят
сблъсъците с
движещ се
отпред
автомобил с 60
%</b>.</li></ul><p>До
средата на 2008 г.
Комисията
също така ще
изготви
насоки
относно
стимулите за
системите за
интелигентен
автомобил,
като
например
данъчни
схеми на
дадена
държава
членка.</p>
<p>За да
направи
<b>автомобилния
транспорт
по-екологичен</b>,
през 2008 г.
Комисията ще
предложи
план за
въвеждане на
най-ефикасните
технологии с
ниски емисии
на CO2, насочен
както към
превозните
средства,
така и към
инфраструктурата.
Планът ще
бъде
предложен
след
излизането
на
резултатите
от работата
по
определяне
на приноса на
информационните
и
комуникационните
технологии
за
намаляване
на CO2 в
автомобилния
транспорт, за
което в
момента няма
надеждни
данни.</p>
<p>С цел
<b>по-„умен“
автомобилен
транспорт</b>,
съобщението
призовава
съответните
заинтересовани
страни да
създадат
стандартен
интерфейс,
който
например да
свързва
уредите за
мобилна
навигация с
другите
вградени в
автомобила
системи.
Комисията
също така
настоява
доставчиците
на
оборудване и
производителите
на
автомобили
да прилагат
нейната
Препоръка за
интерфейси
човек-машина
от декември 2006
г., отнасяща
се до общите
принципи за
безопасно
инсталиране
и употреба на
мобилни
информационни
и
комуникационни
системи на
борда на
автомобила.
Тя също така
ще продължи
да финансира
изследванията
на „умни“
комуникации
за
по-безопасен
и ефикасен
транспорт.</p>
<p><b>Контекст:</b></p>
<p>Инициативата
за
интелигентни
автомобили,
която е част
от
стратегията
на ЕС i2010 (виж IP/05/643),
бе
стартирана
през
февруари 2006 г.
Това беше
първата
стратегическа
рамка за
по-„умен“,
безопасен и
чист
автомобилен
транспорт
въз основа на
информационните
и
комуникационни
технологии
(виж IP/06/191). </p>
<p>Това
съобщение ще
бе
представено
утре на
тазгодишното
издание на
ежегодния
Ден на
интелигентния
автомобил
във Версай,
Франция. На 19-20
септември ще
бъдат
представени
крайните
резултати от
финансиран
от ЕС
изследователски
проект,
посветен на
приложенията
и
технологиите
за
предотвратяване
на пътните
произшествия.
Пред
журналисти
ще бъдат
изложени 24
прототипа
превозни
средства и
шест
симулатора.</p>
<p>На 22
септември 2007 г.
във Версай ще
се състои
демонстрация,
на която
публиката ще
може да види
прототипи
автомобили и
да разбере
какво ще
представлява
автомобилът
на бъдещето. </p>
<p>Досега над 50
заинтересовани
страни (като
например
автомобилната
промишленост,
доставчици
на
автомобилно
оборудване,
телекомуникационни
оператори,
оператори,
обслужващи
пътната
мрежа,
организации
за спешна
помощ,
автомобилни
клубове и др.),
както и
следните
държави, са
подписали
меморандума
за
разбирателство
за eCall: Австрия,
Германия,
Гърция,
Исландия,
Италия, Кипър,
Литва,
Норвегия,
Словения,
Финландия,
Швейцария и
Швеция. За
пълния
списък виж: </p>
<p><a
href="http://ec.europa.eu/information_society/activities/esafety/doc/esafety_library/mou/list_of_signatures_mou.pd">http://ec.europa.eu/information_society/activities/esafety/doc/esafety_library/mou/list_of_signatures_mou.pd</a><u>
</u></p>
<p>Виж също
пресматериалите
за често
задавани
въпроси,
интернет
страници по
темата,
аудиовизуални
материали и
Препоръката
за
интерфейси
човек-машина:</p>
<p><a
href="http://ec.europa.eu/information_society/newsroom/cf/itemlongdetail.cfm?item_id=3602">http://ec.europa.eu/information_society/newsroom/cf/itemlongdetail.cfm?item_id=3602</a>
</p>
<p><a
href="http://europa.eu/rapid/pressReleasesAction.do?reference=MEMO/07/358&format=HTML&aged=0&language=EN&guiLanguage=en">MEMO/07/358</a>
</p>

