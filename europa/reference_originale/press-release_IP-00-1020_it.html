					
<P><B>IP/00/1020</B>
<P>Bruxelles, 19 settembre 2000 
<H3>
<P><B>La Commissione d</B><B>à il via libera all'acquisizione di Fiat Ferroviaria da parte di Alstom </B></H3>
<P><I><B>La Commissione europea ha deciso di autorizzare l'acquisizione di Fiat Ferroviaria, impresa controllata della Fiat S.p.A. operante nel settore dei trasporti ferroviari, da parte dell'impresa francese Alstom. Con tale operazione Alstom si procura la tecnologia dei dispositivi ferroviari di pendolamento, nonch</B></I><I><B>é una base nel mercato ferroviario italiano, in cui non era finora riuscita ad aggiudicarsi alcun appalto pubblico di fornitura. </B></I>
<P>L'acquisizione comporta una sovrpposizione di attività in concorrenza nel ramo dei treni a lunga percorrenza, regionali e locali nonché di certi componenti. La Commissione non ha dovuto determinare se il mercato interessato abbia una dimensione europea - come prospettato dai partecipanti alla concentrazione  o nazionale, poiché in entrambi i casi l'acquisizione non desta preoccupazioni sotto il profilo concorrenziale.
<P>L'unico mercato del prodotto in cui gli interessi di Alstom e Fiat Ferroviaria possono determinare quote elevate del mercato è quello dei treni a lunga percorrenza, segnatamente in Gran Bretagna e Spagna. Tuttavia, in entrambi i mercati le parti si sono aggiudicate gli appalti in passato associandosi in consorzio. Non si ha pertanto un'ulteriore acquisizione di quote di mercato.
<P>Nell'ambito dell'UE Alstom diventerà indiscutibilmente l'impresa leader del mercato. La quota di mercato detenuta da Fiat Ferroviaria è tuttavia andata diminuendo dal 1995, poiché altri concorrenti sono in grado di offrire la tecnologia di pendolamento, erodendo il vantaggio derivato all'impresa dal primato del lancio sul mercato. Per quanto riguarda gli altri quattro mercati del prodotto in cui le attività coincidono, le rispettive quote di mercato sono minime (treni regionali, propulsione), o vi sono altri forti concorrenti (treni locali, convertitori ).
