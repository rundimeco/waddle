					
<P><B>IP/00/1027</B>
<P>Bruxelles, den 20. september 2000 
<H3>
<P><B>Kommissionen godkender statsst</B><B>øtte i forbindelse med elreformen i Danmark</B></H3>
<P><I><B>Europa-Kommissionen har i dag godkendt statsst</B></I><I><B>øtteforanstaltningerne i tilknytning til elreformen i Danmark. Reformen tjener ikke blot til at sikre en fuldst</B></I><I><B>ændig gennemf</B></I><I><B>ørelse af direktivet om f</B></I><I><B>ælles regler for det indre marked for elektricitet, men ogs</B></I><I><B>å til at kombinere hensynet til </B></I><I><B>øget konkurrence med Danmarks internationale milj</B></I><I><B>øforpligtelser. Det nye system skal resultere i, at elektricitet fra vedvarende energikilder kommer til at d</B></I><I><B>ække 20% af det indenlandske elforbrug i 2003. Dette m</B></I><I><B>ål vil blive n</B></I><I><B>ået ved hj</B></I><I><B>ælp af de s</B></I><I><B>åkaldte "gr</B></I><I><B>ønne beviser" (VE-beviser).</B></I>
<P>Hidtil har danske elværker, der benytter vedvarende energikilder, været omfattet af en ordning med faste priser og direkte statstilskud. Når den nye ordning er på plads, vil al elektricitet blive solgt til markedspris. Producenter af "grøn elektricitet", der har højere produktionsomkostninger, vil i stedet modtage kompensation gennem et system med VE-beviser.
<P>Alle producenter af "grøn elektricitet" i Danmark, eksisterende såvel som nytilkomne, vil få tildelt VE-beviser i forhold til den producerede elektricitet. De sælger herefter disse beviser til brugerne, som vil være forpligtet til at købe et antal VE-beviser svarende til en bestemt andel af deres elforbrug. Købsforpligtelsen fastsættes på årsbasis. Da det overordnede mål er, at 20% af elforbruget skal dækkes af "grøn elektricitet" ved udgangen af 2003, vil købsforpligtelsen stige år for år, indtil de 20% er nået. En bruger, der ikke opfylder sin købsforpligtelse, skal betale en bøde til staten på 0,27 DKK/kWh. Staten vil derpå træde til og opkøbe de overskydende beviser gennem en offentlig fond, der finansieres af bøderne.
<P>VE-beviserne vil blive handlet på et særskilt marked i forhold til elmarkedet. Det vil være et marked med fri prisdannelse, men de danske myndigheder har fastsat et prisinterval på DKK 0,10-0,27/kWh. På den ene side sikrer det producenterne en minimumskompensation som tillæg til markedsprisen på elektricitet, og på den anden side begrænser det byrden for elforbrugerne. De danske myndigheder har endnu ikke afgjort, om al handel med VE-beviser skal finde sted på en central børs, eller om en del af handelen kan foregå på bilateralt basis.
<P>Ordningen indeholder et element af statsintervention til fordel for producenter af "grøn elektricitet", så det var nødvendigt at vurdere ordningen med udgangspunkt i reglerne for statsstøtte.
<P>Fordelen ved ordningen med VE-beviser sammenlignet med en ordning med faste priser og direkte statstilskud er, at den indeholder et incitament til producenterne til at reducere deres produktionsomkostninger. Da forbrugerne vil bestræbe sig på at opfylde deres købsforpligtelse til den lavest mulige pris, er det producenterne med det laveste pristillæg, der vil få nemmest ved at sælge deres elektricitet. 
