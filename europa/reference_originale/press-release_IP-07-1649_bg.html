					<p align="right"><b>IP/07/1649</b></p>
<p align="right">Брюксел, 6
ноември 2007 г.</p>
<h1>
<a name="Heading4"></a><b>Борба с
тероризма
повишаване
на
способността
на Европа за
защита на
гражданите
от заплахата
от
тероризъм</b></h1>
<h2>
<a name="Heading7"></a><b><i>Днес
Комисията
прие нов
пакет от
предложения,
насочени към
подобряване
на
способностите
на ЕС в
борбата с
тероризма.
Пакетът
съдържа
поредица от
предложения,
свързани с
криминализирането
на
подготовката
за
терористични
дейност,
вербуването
за
терористична
цел и
публичната
провокация
към
извършване
на
терористични
престъпления,
предотвратяването
на
употребата
на взривни
вещества от
терористи и
използването
на
информация
за пътниците
на
авиокомпании
при
разследване
от страна на
правоохранителните
органи.
Пакетът също
съдържа
доклад
относно
въвеждането
на един от
ключовите
правни
инструменти
в арсенала на
ЕС за
противодействие
на
тероризма.</i></b></h2>
<p>Днес при
обявяване на
приемането
на новите
мерки,
заместник-председателят
Франко
Фратини
заяви, че
<i>„тероризмът
остава
заплаха за
политическия
фундамент на
Европейския
съюз, както и
за живота и
благосъстоянието
на неговите
граждани.“
Територията
на Съюза бе
жестоко
нападната в
Мадрид (март 2004
г.) и в Лондон
(юли 2005 г.). Много
други
заговори
бяха
осуетени в
Австрия,
Дания,
Франция,
Германия и
Обединеното
кралство. Той
допълни, че
„никой от
нашите
съграждани
не е защитен
от тази
заплаха и
тероризмът
може да удари
по
европейските
граждани и
интереси в
чужбина.
Терористите
ще ударят
когато,
където и с
каквото
могат, за да
въздействат
най-силно.“</i>
Той продължи
като заяви, че
„<i>ние не
можем да
бъдем
самодоволни,
необходимо е
да продължим
да се стремим
към точния
баланс между
съзнанието
за
съществуващата
заплаха и
предприемането
на подходящи
и
пропорционални
мерки, както
на
европейско,
така и на
национално
равнище, за да
я
предотвратим.
Нашата цел
продължава
да е
спазването
на точния
баланс между
основното
право за
сигурност на
гражданите,
правото на
живот и
другите
основни
индивидуални
права,
включително
правото на
личен живот и
процедурни
права.“</i></p>
<p><b>Действие
спрямо тези,
които
подкрепят
тероризма</b></p>
<p>Комисията
предлага
изменение на
Рамковото
решение
относно
борбата
срещу
тероризма,
обявяване за
наказуеми
публичната
провокация
към
извършване
на
терористични
престъпления,
вербуването
за
терористична
цел и
подготовката
за
терористична
дейност,
включително
чрез
Интернет.</p>
<p>Предложението
има за цел да
предостави
на правните
ни системи в
ЕС подходящи
инструменти
за изправяне
пред
правосъдието
на
престъпници,
които
разпространяват
яростна
пропаганда,
предоставяща
терористична
тактика и
указания за
направата и
употребата
на бомби или
взривни
вещества и
насърчаването
на други хора
за
извършване
на
терористични
актове.
Новото
законодателство
ще улесни
сътрудничеството
на
правоохранителните
органи с
доставчиците
на интернет
услуги за
предотвратяване
на
престъпления
и
установяване
на
престъпниците,
докато в
същото време
се гарантира,
че личните
данни ще
останат
добре
защитени и
основните
права
опазени.</p>
<p><b>Практическо
действие за
подобряване
на
сигурността
на взривни
вещества</b></p>
<p>Нападения,
като
взривовете в
Мадрид, бяха
извършени с
взривни
вещества,
предлагани в
търговската
мрежа. Може да
бъде
направено
повече за
предотвратяване
употребата
на такива
взривни
вещества,
химически
прекурсори и
детонатори
от терористи.
По
инициатива
на Комисията
експертна
група –
включваща
съответно
всички
представители
на
гражданското
общество –
проучи
проблема и
препоръча
списък с 47
точки за
действие,
които вече са
одобрени от
Комисията
под формата
на план за
действие,
обхващащ
различните
аспекти на
проблема.
Планът за
действие има
за цел да
подобри
сигурността
на взривните
вещества и
призовава,
наред с други
неща, за
въвеждането
на системи за
бърза
тревога при
загуба и
кражба на
взривни
вещества и
подозрителни
банкови
операции, на
европейска
мрежа от
експерти по
обезвреждане
на бомби,
развитието
на 
съдебномедицински
потенциал за
работа с
експлозивни
вещества в
Европол,
изследвания
относно
сигурността
на взривните
вещества и
детонаторите,
както и схеми
за проучване
на персонала
зает в тази
индустрия.</p>
<p><b>Въвеждане
на обща за ЕС
система за
обменна
документацията
с имената на
пътниците (PNR)</b></p>
<p>Комисията
предлага на
въздушните
превозвачи
да
предоставят
на
разположение
PNR данни за
полети
идващи в или
напускащи ЕС
(влизащи и
напускащи ЕС
полети) на
специализирани
национални
служби
извършващи
оценки на
риска и на
правоохранителни
мисии за
противодействие
на тероризма.
Замисълът и
планирането
на
терористични
нападения
предполага
използване
на въздушен
транспорт.
Членовете на
радикални
групировки
летят, за да
се срещнат и
получат
насоки и
подготовка в
чужбина.
Предоставянето
на
възможността
на
правоохранителните
агенции в ЕС
да получават
предварителна
информация
за пътниците
и да я
анализират е
важен
инструмент
за откриване
на пътуване с
терористична
цел и
проваляне на
бъдещи
заговори.
Обаче
употребата
на този
инструмент
може да бъде
ефективна
само ако той
напълно
зачита
основното
право за
защита на
данните и
предоставя
на
гражданина
всички
необходими
гаранции.</p>
<p><b>Втори
доклад за
прилагането
на рамковото
решение
относно
борбата
срещу
тероризма</b></p>
<p>Представен
е също доклад
за
прилагането
на този
ключов
инструмент
от арсенала
на
законодателството
на ЕС за 
противодействие
на тероризма.
Този доклад
включва
информация
относно
положението
в
държавите-членки,
които се
присъединиха
към Съюза
през 2004 г. и 2007 г.
Въпреки
направеният
напредък
след първия
доклад,
липсата на
правилно
транспониране
на нормите на
ЕС е все още
разочароващо.</p>
<p>Съобщение
относно
актуализиране
на
дейностите
на Комисията
в областта на
противодействието
на
тероризма</p>
<p>Пакетът е
попълнен със
съобщение,
което
подготвя
сцената за
действие на
ЕС в тази
област и
поставя
представените
предложения
в рамката на
Стратегията
на ЕС за
противодействие
на тероризма.
Тероризмът
остава
дългосрочна,
многостранна
и сложна
заплаха,
която
изисква
действие от
страна на ЕС
за борба с
всичките ѝ
аспекти -
предотвратяване,
защита,
съдебно
преследване
и отговор в
случай на
нападение.
Действието
на ЕС добавя
стойност
чрез
предоставяне
на подходящи
инструменти
на
държавите-членки
и чрез
разрешаване
на
трансгранични
проблеми и
общи
интереси в
рамките на ЕС.
Европейското
действие
трябва да се
стреми, както
към защита на
гражданите
на ЕС, така и
към
съпътстващо
зачитане на
основните
права.<br><a name="_Hlt176749802"></a><a name="_Hlt176749803"></a><a name="_Hlt154374653"></a><a name="_Hlt154374654"></a><a name="_Hlt177379653"></a><a name="_Hlt177379654"></a>За
повече
информация
относно
дейностите
на
заместник-председателят
Фратини, моля,
посетете
неговия
уебсайт на
адрес: </p>
<p><a
href="http://www.ec.europa.eu/commission_barroso/frattini/index_en.htm">http://www.ec.europa.eu/commission_barroso/frattini/index_en.htm</a><br><a name="_Hlt177379656"></a><a name="_Hlt177379657"></a>За
повече
информация
относно
възможностите
за
финансиране
в областта на
политиката
за
Правосъдие,
свобода и
сигурност:</p>
<p><a
href="http://www.ec.europa.eu/justice_home/funding/intro/funding_intro_en.htm">http://www.ec.europa.eu/justice_home/funding/intro/funding_intro_en.htm</a></p>

