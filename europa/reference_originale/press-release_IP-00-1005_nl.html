					
<P><B>IP/00/1005</B>
<P>Brussel, 13 september 2000 
<H3>
<P><B>Gevaarlijke stoffen: de Commissie treedt op tegen Nederland, Portugal en Finland</B></H3>
<P><I><B>De Europese Commissie heeft besloten een met redenen omkleed advies (tweede waarschuwingsbrief) te richten aan Portugal en Finland wegens het niet mededelen van nationale wetgeving voor de tenuitvoerlegging van een richtlijn van 1998 betreffende gevaarlijke stoffen. De Commissie heeft ook besloten Nederland naar het Europees Hof van Justitie te verwijzen wegens het niet correct tenuitvoerleggen van de richtlijn van 1997 betreffende gevaarlijke stoffen. </B></I>
<P>In een commentaar op de beslissingen zei Milieucommissaris Margot Wallström: "De lidstaten moeten hun uiterste best doen om dergelijke communautaire milieurichtlijnen volledig en tijdig ten uitvoer te leggen".
<P>De richtlijn gevaarlijke stoffen (Richtlijn 67/548/EEG van de Raad betreffende de aanpassing van de wettelijke en bestuursrechtelijke bepalingen inzake de indeling, de verpakking en het kenmerken van gevaarlijke stoffen) is in 1967 aangenomen en is sedertdien een aantal keren gewijzigd. 
<P>Richtlijn 97/69/EG van de Raad past Richtlijn 67/548/EEG voor de 23<SUP>ste</SUP> keer aan de vooruitgang van de techniek aan. Uiterlijk 16 december 1998 had nationale omzettingswetgeving moeten zijn aangenomen en aan de Commissie medegedeeld. Nederland heeft dergelijke wetgeving aangenomen en aan de Commissie medegedeeld, maar er werden bepaalde gebreken vastgesteld. Hoewel Nederland intussen aanvaard heeft deze gebreken te herstellen en nieuwe wetgeving goed te keuren, blijft de huidige wetgeving gebrekkig. De Commissie heeft daarom besloten de kwestie aan het Europees Hof van Justitie voor te leggen. 
<P>Richtlijn 98/73/EG van de Raad past Richtlijn 67/548/EEG voor de 24<SUP>ste</SUP> keer aan de vooruitgang van de techniek aan. Uiterlijk 31 oktober 1999 had nationale omzettingswetgeving moeten zijn aangenomen en aan de Commissie medegedeeld. Finland heeft tenuitvoerleggingswetgeving genotificeerd, maar deze strekt zich niet uit tot Åland. Portugal heeft geen tenuitvoerleggingswetgeving aan de Commissie genotificeerd. De Commissie heeft daarom besloten aan beide lidstaten een met redenen omkleed advies te richten.
