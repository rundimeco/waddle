					<p align="right"><b>IP/05/320</b></p>
<p align="right">Briuselis, 2005 17 m. kovo mėn.</p>
<h1>
<a name="Heading4"></a><b>Muitai: Komisija siūlo supaprastinti
kilmės taisykles</b></h1>
<p><b><i>Komisija nustatė strategiją dėl naujų
supaprastintų kilmės taisyklių, kurios būtų taikomos
lengvatiniams ES prekybos susitarimams su kai kuriomis trečiosiomis
šalimis. Kilmės taisyklės, kuriomis nustatoma, kurioms
prekėms gali būti taikoma mažesnė muitų norma pagal
lengvatinius prekybos susitarimus, šiuo metu yra gana painios ir lengvai
apeinamos. Komisija siūlo dabartines taisykles pakeisti bendru
pridėtinės vertės metodu kilmei nustatyti, kuris būtų
aiškesnis ir labiau skatintų vystymąsi.  Komisija taip pat numato
gerinti sistemos valdymą ir įdiegti stebėsenos programą. 
Pakeitimai būtų daromi naudojant teisines priemones. Pirmoji
priemonė bus pradėta rengti iš karto. </i></b></p>
<p>„Labai džiaugiuosi, kad Komisija priėmė programą
supaprastinti sudėtingas kilmės taisykles ir taip skatinti
vystymąsi, – sakė Mokesčių ir muitinės
reikalų Komisijos narys Lašlas Kovačas (Lászl&#243;
Kovács). – Pagal pasiūlytas naujas taisykles besivystančios
šalys galės lengviau pasinaudoti ES siūlomomis muito tarifo
lengvatomis. Taip pat naujosios taisyklės padėtų prekybininkams
ir muitinių administracijai.“</p>
<p>Lengvatiniais prekybos susitarimais siekiama panaikinant arba mažinant
muitus plėtoti abipusius prekybinius mainus ir padėti
besivystančių šalių prekėms patekti į Bendrijos
rinką. Kilmės taisyklių, kurios turėtų užtikrinti,
kad muitų lengvatos būtų taikomos prekėms, pagamintoms
(t. y. „visiškai pagamintoms“ arba „iš
esmės perdirbtoms arba apdorotoms“) tose šalyse, kurioms
taikomos lengvatos, šiuo metu yra per daug, jos pernelyg painios ir
griežtos, be to, lengvai apeinamos. Todėl Komisijos komunikate
skelbiami tokie galiojančių taisyklių supaprastinimo ir
švelninimo planai:</p>
<ul>
<li> Atlikus poveikio vertinimą įvesti bendrą, visoms šalims
taikomą kriterijų, kuriuo nustatoma nebaigtų perdirbti
prekių kilmė pagal tam tikrą pridėtinės vertės
ribą paramą gaunančioje šalyje (arba regioninėje
grupėje);</li>
<li>ūkio subjektų ir administracijos teises bei pareigas. Visų
pirma dabartinė sistema, kai kilmė įrodoma eksportuotojo
pasirašyta ir tos šalies kompetetingų valdžios
institucijų patvirtinta pažyma, turi būti keičiama
kilmės dokumentu, kurį pateikia patys registruoti eksportuotojai;
</li>
<li><a name="_Toc81629250"></a><a name="_Toc81630026"></a><a name="_Toc82328642"></a><a name="_Toc82579003"></a><a name="_Toc82836822"></a><a name="_Toc83713090"></a><a name="_Toc97119892"></a>rengti
priemones, užtikrinančias, kad paramą gaunančios šalys
laikytųsi įsipareigojimų. Tokiomis priemonėmis
būtų gerinamas vertinimas, informacijos srautai, profesiniai mokymai,
techninė parama ir skatinamas bendradarbiavimas tarp Bendrijos ir lengvatas
gaunančių partnerių bei periodiška įsipareigojimų
laikymosi kontrolė. </li></ul><p>Suinteresuotosios šalys, dalyvavusios
viešoje konsultacijoje, surengtoje 2004 m., pritarė kilmės
taisyklių supaprastinimui, žr. internete adresu: </p>
<p><a
href="http://ec.europa.eu/taxation_customs/common/consultations/customs/article_849_en.htm">http://ec.europa.eu/taxation_customs/common/consultations/customs/article_849_en.htm</a>
</p>
<p>Komunikatą dėl kilmės taisyklių lengvatiniuose prekybos
susitarimuose galite rasti internete adresu: </p>
<p><a
href="http://ec.europa.eu/taxation_customs/customs/customs_duties/rules_origin/preferential/article_777_en.htm">http://ec.europa.eu/taxation_customs/customs/customs_duties/rules_origin/preferential/article_777_en.htm</a>
</p>
<p>Taip pat žr. <a
href="/rapid/pressReleasesAction.do?reference=MEMO/05/95&format=HTML&aged=0&language=EN&guiLanguage=en">MEMO/05/95</a></p>

