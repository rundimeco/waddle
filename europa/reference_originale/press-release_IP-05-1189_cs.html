					<p align="right"><b>IP/05/1189</b></p>
<p align="right">V Bruselu dne 27. září 2005</p>
<h1>
<a name="Heading4"></a><b>Zlepšení právní
úpravy: Komise má v úmyslu stáhnout třetinu
přezkoumaných návrhů</b></h1>
<p><b><i>Evropská komise dnes představila další
výsledky své iniciativy zaměřené na
zlepšování právní úpravy. Po
přezkoumání 183 návrhů právních
předpisů EU, které byly dříve předloženy
Evropskému parlamentu a Radě, se Komise rozhodla oznámit, že
více než třetinu z nich (68) zruší.
Některé z těchto návrhů nejsou v souladu
s cíli nového partnerství pro růst a zaměstnanost
dohodnutého v Lisabonu nebo nesplňují standardy,
kterými by se mělo řídit zlepšování
právní úpravy. Jiné zase nepostupují legislativním
procesem nebo jsou již zastaralé. Dnešní rozhodnutí je
jen částí mnohem širší iniciativy Komise
k odstraňování byrokracie a nadměrné regulace.
Toto opatření představuje podstatnou změnu ve způsobu,
jakým se Komise snaží zajistit, aby kvalita právních
předpisů v Evropě podporovala cíle partnerství pro
růst a zaměstnanost. V říjnu pak Komise
předloží dalekosáhlé návrhy na
zjednodušení platných právních předpisů.
Další informace naleznete ve zprávě <a
href="/rapid/pressReleasesAction.do?reference=MEMO/05/340&format=HTML&aged=0&language=EN&guiLanguage=fr">MEMO/05/340</a>.</i></b></p>
<p>Předseda Evropské komise José Manuel Barroso uvedl:
<i>„Z této iniciativy je patrné, že je Komise pevně
odhodlána vytvářet lepší právní
předpisy. Prostudovali jsme všechny předložené
návrhy a odstranili jsme ty, které nepotřebujeme a které by
Rada a Parlament nikdy neodsouhlasily. To znamená, že můžeme
své úsilí zaměřit na zvyšování
evropské prosperity a zlepšování podmínek pro
život a práci v Evropě. Stojí však před námi
ještě další úkoly –
v následující fázi se zaměříme na
již platné právní předpisy, abychom je mohli
zjednodušit a zvýšit jejich účinnost.“</i></p>
<p>Místopředseda Günter Verheugen dodal: <i>„Toto je pouze
začátek. Chceme se vypořádat s byrokracií a
nadměrnou regulací na všech frontách. Tato snaha však
bude úspěšná pouze tehdy, pokud k ní
přispějí i členské státy. Cílem této
iniciativy není „méně Evropy“, ale
„lepší Evropa“. Právní předpisy EU
mají smysl v oblastech, kde vytvářejí přidanou hodnotu
– kde tomu tak však není, tam je zrušíme.“
</i></p>
<p>Komise přezkoumala všechny návrhy Komise, které byly
předloženy Radě a Parlamentu a pocházejí
z období před 1. lednem 2004. To znamená, že bylo
183 návrhů prověřeno na základě tohoto souboru
měřítek:</p>
<ul>
<li>Přispěly by ke konkurenceschopnosti? </li>
<li>Zlepšily by právní úpravu? </li>
<li>Měly by reálnou šanci na přijetí, pokud by se o
nich dále jednalo? </li>
<li>Jsou již zastaralé?</li></ul><p>Mezi uvedenými <b>183
návrhy</b> je <b>100</b> skutečně nových legislativních
iniciativ, zatímco ostatní návrhy souvisejí
s mezinárodními závazky, správními
rozhodnutími, technickým přizpůsobením a v
několika případech s kodifikací
a zjednodušováním právních předpisů EU.
</p>
<p><b>Celkem 68 návrhů bude staženo</b></p>
<p>Zjistilo se, že tyto návrhy nejsou v souladu
s lisabonskými kritérii a kritérii zlepšování
právní úpravy, žne pravděpodobně nepostoupí
v legislativním procesu nebo že již z objektivních
důvodů nejsou aktuální. <br>Příklady:<br>
<br>podpora prodeje na vnitřním trhu<br>označování
potravin<br>zákaz jízdy nákladních automobilů o
víkendech<br>velikosti balení kávy<br></p>
<p>U <b>pěti návrhů</b>, které se Komise rozhodla zachovat,
předloží analýzu hospodářských
dopadů.</p>
<p>Příklady:</p>
<p></p>
<p>přeprava odpadů</p>
<p>podepsání úmluvy o leteckých mobilních
zařízeních</p>
<p>DPH a správní spolupráce v případě
cestovních kanceláří</p>
<p></p>
<p><b>Zbývajících 109 návrhů</b> bude zachováno.
Vytvářejí totiž evropskou přidanou hodnotu a
zahrnují návrhy, které podporují lisabonskou strategii,
například kodifikační návrhy ke
zlepšování právní úpravy, nebo se jedná o
čistě technické návrhy, například
správní povahy. </p>
<p>Pokud jde o <b>návrh o optických zářeních</b>,
došla Komise v návaznosti na uvedené
přezkoumání rovněž k závěru, že je
třeba zrušit ty aspekty, které se týkají vystavení
pracovníků slunečnímu záření.</p>
<p>Co se týče <b>návrhu o dočasných
pracovnících</b>, Komise jej znovu zváží s ohledem
na budoucí jednání o dalších návrzích.</p>
<p>Ke stažení návrhů, které se nacházejí
v legislativním procesu, dojde v některých
případech v rámci celkového přezkumu politik nebo
s cílem znovu zvážit návrhy ve světle nových
prvků politiky a hloubkového hodnocení dopadů.</p>
<p>V souladu se závazky obsaženými v Rámcové
dohodě o vztazích mezi Evropským parlamentem a Komisí
informuje Komise Parlament a Radu před tím, než své
návrhy formálně stáhne.</p>
<p><b>Další kroky</b><br>Úsilí Komise v oblasti
zlepšování právní úpravy se nyní
zaměří na <b>zjednodušení a aktualizaci</b>
platného souboru právních předpisů EU, který
čítá 80 000 stran. V říjnu 2005
zahájí Komise novou fázi, jejíž součástí
bude pracovní program. Komise požádala členské
státy, hospodářské subjekty a občany, aby jí
sdělili, kde je možné odbourat byrokracii a nadměrnou
regulaci. Do konce prosince bude k této věci probíhat
internetová konzultace na adrese:</p>
<p><a
href="http://ec.europa.eu/yourvoice/forms/dispatch?form=418&lang=CS">http://ec.europa.eu/yourvoice/forms/dispatch?form=418&amp;lang=CS</a>
</p>
<p>Komise nemůže právní úpravu zlepšit sama. Proto
členské státy představí do 15. října
své vlastní iniciativy podporující zlepšování
právní úpravy, jak to vyžadují jejich programy
vnitrostátní reformy v rámci lisabonské
strategie.<br>Sdělení Komise a úplný seznam
návrhů, které budou staženy, je dispozici na:</p>
<p><a
href="http://ec.europa.eu/enterprise/regulation/better_regulation/index_en.htm">http://ec.europa.eu/enterprise/regulation/better_regulation/index_en.htm</a></p>

