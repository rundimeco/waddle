					<p align="right"><b>IP/04/618</b></p>
<p align="right">Bruksela, 10 maja 2004 r.</p>
<h1>
<a name="Heading4"></a><b>Swobodny przep</b><b>ływ kapitału:
postępowanie przeciwko Danii, Austrii, Finlandii i Szwecji w sprawie
naruszenia przepisów dotyczących dwustronnych traktatów
inwestycyjnych z państwami nie będącymi Państwami
Członkowskimi UE</b></h1>
<p><b><i>Komisja Europejska podjęła decyzję o wysłaniu
formalnych wniosków o udzielenie informacji ze strony Danii, Austrii,
Finlandii i Szwecji, dotyczących ewentualnych niezgodności z Traktatem
WE, dwustronnych traktatów inwestycyjnych zawartych przez te państwa z
państwami przystępującymi, a które w momencie podpisywania
traktatów nie były Państwami Członkowskimi UE. Komisja
wyraża obawę, że traktaty inwestycyjne, o których mowa
mogą doprowadzić do korzystania z uprawnień  zastrzeżonych
dla Rady Ministrów UE w kwestii przyjmowania środków
dotyczących przepływu kapitału do i z państw nie
będących Państwami Członkowskimi UE (na mocy art. 57 ust. 2,
59 i 60 Traktatu WE). Państwa Członkowskie zobowiązują
się (zgodnie z art. 307 Traktatu WE) powziąć właściwe
kroki w celu wyeliminowania takich niezgodności w zawartych przez nie
umowach międzynarodowych niezgodnych z Traktatem. Wnioski o udzielenie
informacji przybierają postać formalnej notatki, są pierwszym
etapem postępowania w sprawie naruszenia prawa, zgodnie z art. 226 Traktatu
WE i mają zachęcać do konstruktywnego dialogu z danymi
Państwami Członkowskimi w celu znalezienia rozwiązań
zgodnych z prawodawstwem wspólnotowym.</i></b></p>
<p>Omawiane traktaty inwestycyjne przyznają w szczególności
bezwrunkowe prawo do osiedlania się (podejmowania, prowadzenia
działalności gospodarczej) inwestorów  z państw nie
będących Państwami Członkowskimi UE w celu swobodnego
prowadzenia międzynarodowej wymiany. Dają one również
gwarancje takiego osiedlania się obecnie i w przyszłości.</p>
<p>Pomimo, że Traktat WE zapewnia szeroką swobodę przepływu
kapitału i swobodę płatności do i z państw nie
będących Państwami Członkowskimi UE, istnieje jednak
ograniczona liczba wyjątków:</p>
<ul>
<li>tam, gdzie w wyjątkowych okolicznościach, przepływ
kapitału do i z krajów trzecich stwarza poważne trudności
lub ryzyko ich powstania w odniesieniu do działań unii
gospodarczo-walutowej, Rada Ministrów może, zgodnie z art. 59 Traktatu
WE powziąć środki ochronne przeciwko państwom nie
będącym Państwami Członkowskimi UE w okresie nie
przekraczającym sześciu miesięcy.</li>
<li>Art. 60 Traktatu WE uprawnia Radę do podjęcia środków
ograniczających przepływ kapitału i płatności do
państw nie będących Państwami Członkowskimi UE w
związku ze Wspólną Politykę Zagraniczną i
Bezpieczeństwa. Artykuł ten stanowi na przykład podstawę
prawną dla finansowych sankcji UE nakładanych na niektóre
państwa, systemy oraz grupy terrorystyczne i inne podmioty. </li>
<li>Art. 57.2 Traktatu WE uprawnia Radę, przy spełnieniu pewnych
warunków, do ograniczania przepływu pewnego typu kapitału,
włącznie z inwestycjami bezpośrednimi do i z państw nie
będących Państwami Członkowskimi UE. Ograniczenia zawarte w
prawodawstwie wspólnotowym (tzn. warunki dotyczące wzajemności,
wymogi dotyczące funkcjonalności, warunki dotyczące
własności wspólnotowej w ograniczonej ilości dziedzin),
regulujące kwestie związane z traktowaniem inwestycji z państw
nie będących Państwami Członkowskimi UE w szczególnych
sektorach gospodarki wynikają z tego artykułu. Niektóre z tych
przepisów prawnych już istnieją, a inne mogą zostać
przyjęte w przyszłości. </li></ul><p>Zdaniem Komisji, omawiane
dwustronne umowy inwestycyjne mogłyby stanowić przeszkodę w
stosowaniu restrykcyjnych środków UE, o których przyjęciu
zadecydowała lub może zadecydować Rada, odkąd obywatele i
firmy z państw nie będących Państwami Członkowskimi UE,
o których mowa mogą powoływać się na
przysługujące im w ramach takich umów międzynarodowych prawa
przed przystąpieniem danego Państwa Członkowskiego do UE.</p>
<p>Rzeczywiście, na mocy art. 307 Traktatu WE, prawodawstwo
wspólnotowe nie ma automatycznie pierwszeństwa nad umowami
międzynarodowymi, zawartymi przez Państwa Członkowskie.
Jednakże, na mocy tego samego artykułu, Państwa Członkowskie
zobowiązują się do podjęcia wszelkich właściwych
kroków, w celu wyeliminowania możliwych niezgodności zawartych w
takich umowach międzynarodowych. </p>
<p>Zwraca się uwagę Danii na fakt, że jej umowa z Indonezją
przyznaje inwestycjom traktowanie niedyskryminacyjne tak długo, jak nie
przewiduje klauzuli  Regionalnej Organizacji Integracji Gospodarczej
(“REIO”), która pozwala na przyznanie traktowania
preferencyjnego wyłącznie jej bezpośrednim partnerom z UE, bez
rozszerzania tej możliwości na kraje nie będące
Państwami Członkowskimi. W ten sposób, Dania może
zostać zobowiązana przyznać prawa inwestycjom z państw nie
będących Państwami Członkowskimi UE, które w
poszczególnych sektorach powinny być zarezerwowane dla
przedsiębiorstw wspólnotowych. Może to prowadzić do dalszej
niezgodności ze szczególnymi wymogami prawodawstwa wspólnotowego
w licznych sektorach.</p>
<p>Komisja wnosi zatem o udzielenie informacji przez Danię, Austrię,
Szwecję i Finlandię na temat środków podjętych zgodnie
z art. 307 Traktatu WE w celu usunięcia wszystkich niezgodności, jakie
mogą istnieć w różnych przedakcesyjnych dwustronnych
traktatach inwestycyjnych, które wymienione kraje zawarły z
niektórymi państwami, nie będącymi Państwami
Członkowskimi UE.</p>
<p>Wzywa się Państwa Członkowskie, o których mowa do
przedłożenia spostrzeżeń w ciągu dwóch
miesięcy. W świetle tych spostrzeżeń Komisja może
zadecydować o wydaniu formalnych wniosków skierowanych do
określonych Państw Członkowskich (w formie tzw.
‘uzasadnionych opinii’), aby zmienić traktaty 
inwestycyjne.</p>
<p><b>Kontekst</b></p>
<p>Traktaty inwestycyjne (BIT), w szerokim tego słowa znaczeniu, są
umowami zawartymi między dwoma państwami, przewidzianymi dla
promowania inwestycji między stronami, a także pozwalającymi na
ochronę inwestycji i inwestorów z obu państw (np. przed
wywłaszczeniem lub nacjonalizacją bez uczciwej rekompensaty, swoboda
transferu funduszy – zyski, honoraria autorskie, kapitał, ochrona
przed naruszaniem praw autorskich, zakaz nakładania wymogów
dotyczących funkcjonalności, itd.). Większość
traktatów przyznaje traktowanie narodowe (chociaż często ze
szczególnymi wyjątkami sektorowymi) i traktowanie narodowe oparte na
klauzuli najwyższego uprzywilejowania (lecz regularnie ograniczane do
krajów partnerskich w ramach umów o regionalnej integracji
gospodarczej, tzw. klauzuli “REIO”). Omawiane traktaty
przewidują również procedurę rozstrzygania sporów
między państwami, zwykle uzupełnianą o procedury
rozstrzygania sporów między inwestorem a danym państwem (w ten
sposób zapewniając dostęp indywidualnych inwestorów do
arbitrażu międzynarodowego). Inwestowanie jest zwykle szeroko
określane. Szeroka sieć (2181 umów zawartych w roku 2002)
podobnych traktatów inwestycyjnych istnieje powszechnie na
świecie.</p>

