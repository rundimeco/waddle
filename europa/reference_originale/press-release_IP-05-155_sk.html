					<p align="right"><b>IP/05/155</b></p>
<p align="right">V Bruseli 9. februára 2005</p>
<h1>
<a name="Heading4"></a><b>Klimatická zmena: Komisia načrtla
základné prvky stratégie po roku 2012</b></h1>
<p><b><i>Európska komisia dnes prijala oznámenie, ktorým
stanovila budúce politiky týkajúce sa klimatickej zmeny. Toto
oznámenie zahŕňa aj súbor návrhov zameraných na
usporiadanie budúcich rokovaní EÚ s jej partnermi
z celého sveta, pokiaľ ide o politiky týkajúce sa
klimatickej zmeny po roku 2012, teda v čase, keď bude
ukončené prvé záväzné obdobie
vyplývajúceho z Kjótskeho protokolu. Tieto návrhy by
otvorili dvere účasti  hlavných znečisťovateľov,
ale tiež rýchlo sa vyvíjajúcich hospodárstiev. 
Oznámenie taktiež obsahuje navrhuje sektory námornej dopravy
a letectva ako sektory, ktoré musia byť zahrnuté v programe
po roku 2012.</i></b></p>
<p>Komisár pre životné prostredie Stavros Dimas vyhlásil:
„Boj proti klimatickej zmene nie je záležitosťou
výberu, ale nevyhnutnosti.  Pôjdeme aj naďalej príkladom,
ale tiež sa budeme aj naďalej usilovať vyvíjať
veľký tlak na našich medzinárodných partnerov, aby sa
k nám pridali. Som presvedčený, že ešte stále
sa dá dodržať náš záväzok obmedziť rast
priemernej teploty na maximálne 2 °C v. Okrem toho naše odhady
naznačujú, že náklady spojené so stratégiou po
roku 2012, ako boli dnes načrtnuté, naše hospodárstva
zvládnu.”</p>
<p>Dokument Komisie zdôrazňuje, že prechod k spoločnosti s
ekologickým prístupom ku klíme predstavuje pre EÚ
hospodárske príležitosti, pričom posilňuje jej
lisabonskú agendu.  Obsahuje návrhy ako rozvíjať
zvýšenú energetickú výkonnosť a
bezpečnosť energetických zásob, vrátane
zvýšenia výdavkov EÚ na výskum a vývoj nových
ekologických technológií, po ktorých je
zvýšený dopyt. Toto oznámenie Komisie si vyžiadali
predstavitelia štátov a vlád EÚ, ktorí
prediskutujú strednodobé a dlhodobé stratégie
zníženia znečistenia, vrátane ich cieľov na jarnom
zasadnutí Rady. </p>
<p>Správa Komisie odporúča, aby stratégia po roku 2012
EÚ zahŕňala tieto prvky:</p>
<ul>
<li><b>Širšia medzinárodná spolupráca pri
znižovaní emisií.</b> EÚ by mala naďalej viesť
multilaterálne úsilie v riešení otázok
týkajúcich sa klimatickej zmeny, ale tiež definovať stimuly
k tomu, aby sa pripojili aj ďalšie hlavné
znečisťujúce krajiny, vrátane rozvojových krajín
Počas roku 2005 by mala preskúmať, aké sú
možnosti, pokiaľ ide o budúci program založený na
spoločných, ale odlišných povinnostiach. </li>
<li><b>Zahrnutie viacerých sektorov</b>, hlavne letectva, námornej
dopravy a lesníctva, keďže odlesňovanie
v niektorých oblastiach podstatne prispieva k zvyšovaniu
koncentrácií skleníkových plynov v atmosfére.</li>
<li><b>Tlak na inováciu v EÚ </b>s cieľom
zabezpečiť rozvoj a porozumenie novým ekologickým
technológiám a správne rozhodnutia o dlhodobých
investíciách do energetiky, dopravy a budovania
infraštruktúry.</li>
<li><b>Pokračovanie vo využívaní pružných
trhových nástrojov s cieľom znížiť emisie
v rámci EÚ aj na svetovej úrovni</b>, napr. systém
obchodovania s emisiami EÚ.</li>
<li><b>Politiky adaptácie v rámci EÚ a na svetovej
úrovni</b>, ktoré vyžadujú viac úsilia
vynaloženého na identifikáciu slabých stránok a na
implementáciu opatrení na zvýšenie pružnosti.
</li></ul><p>V rámci prípravy dokument odporúča
urýchlenú implementáciu existujúcich politík na
zníženie emisií, podporujúcich nové technológie,
zvyšovanie verejného povedomia, jasnejšie zameranie,
aktívnejšiu spoluprácu s tretími krajinami
a začiatok novej fázy Európskeho programu klimatickej zmeny,
ktorej účelom je revízia pokroku a identifikácia
ďalších možností na zníženie emisií bez
vysokých nákladov.</p>
<p><b>Súvislosti</b></p>
<p>Rada v roku 1996 schválila cieľ EÚ obmedziť rast
priemernej globálnej teploty na max. 2° C nad úroveň,
ktorá existovala v období pred priemyselným rozvojom.
Kjótsky protokol, ktorý vstúpi do platnosti 16. februára
2005 vyžaduje, aby priemyselné krajiny znížili
úroveň emisií. </p>
<p>Správa, doplnkový dokument a ďalšie informácie
sú k dispozícii na:</p>
<p><a
href="http://ec.europa.eu/environment/climat/future_action.htm">http://ec.europa.eu/environment/climat/future_action.htm</a><u>
</u></p>

