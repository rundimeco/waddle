					<p align="right"><b>IP/04/1067</b></p>
<p align="right">Briuselis, 06/09/2004.</p>
<h1>
<a name="Heading4"></a><b>Komisija atidaro naują portalą,
suteikiantį visiems išplėstos ES piliečiams galimybę
gauti informaciją apie savo teises</b></h1>
<p><b><i>Europos Komisija atidarė naują „Dialogo su
piliečiais“ portalą - <a
href="/citizensrights/">http://europa.eu/citizensrights/</a>
- pateikiantį aiškią informaciją apie tai, kaip
piliečiai gali naudotis savo teisėmis ES vidaus rinkoje, ir
prieinamą visomis 20 oficialiųjų kalbų. Svetainėje
pateikiama informacija apie ES teisės sritis ir virš 1300 spausdinimui
skirtų atmintinių su  praktiniais patarimais įvairiomis kalbomis.
Jeigu vartotojai neras reikiamos informacijos arba jiems kils klausimų
dėl kurio nors ES politikos aspekto, jie gali skambinti arba siųsti
klausimą el. paštu kitoms svetainėje nurodytoms konsultavimo ar
problemų sprendimo tarnyboms, kurios suteiks asmeninę pagalbą bet
kuria iš 20 kalbų.</i></b></p>
<p>Už vidaus rinką atsakingas komisaras Frits Bolkenstein sako:
„&#352;ioje naujoje svetainėje naudojama moderni technologija,
siekiant pateikti žmonėms tikslinę informaciją, kuri
padėtų jiems pagerinti savo gyvenimą, naudojantis savo ES vidaus
rinkos teisių teikiamomis galimybėmis. Neverta
„bombarduoti“ piliečių jiems nereikalingais informaciniais
lapeliais. Jeigu vartotojas svetainėje nerado reikiamos informacijos, jis
gali savo gimtąja kalba pasikalbėti su gyvu asmeniu. Tai Komisijos
valios padėti tiems, kurie nori naudotis jiems ES suteikiamomis
galimybėmis, įrodymas“.  </p>
<p>Naujojoje svetainėje pateikiami vadovai, kuriuose nurodomos teisės
ir galimybės ES mastu. Čia pateikiama informacija apie gyvenimą,
darbą, mokslą ir keliones į kitas ES šalis, prekių ir
paslaugų pirkimą visoje ES, lygias galimybes, duomenų
apsaugą ir ginčų dėl tarpvalstybinių finansų
paslaugų sprendimą. Čia taip pat pateikiama pereinamojo
laikotarpio nuostatų dėl laisvo darbuotojų judėjimo į
naująsias valstybes nares ir iš jų santrauka 20 kalbų, kuri
netrukus bus papildyta.</p>
<p>Konkretesnė informacija svetainėje pateikiama kiekvienai iš 15
„senųjų“ valstybių narių skirtuose 1300
„nacionalinių atmintinių“ anglų, prancūzų,
vokiečių ir susijusios valstybės narės kalbomis. Vartotojai
pasirenka sektorių, pvz., užimtumą, vartotojų apsaugą
ar mokslą kitoje ES valstybėje, o po to specialią temą,
pvz., „kaip rasti darbą“, „banko sąskaitos
atidarymas“ ar „aukštasis mokslas“ ir juos
dominančią šalį. Svetainėje pateikiama informacija apie
teisę Europos lygiu ir susijusiose valstybėse narėse bei
patarimai apie praktinius veiksmus, kurių reikia imtis.</p>
<p>Svetainėje pateikiama naudingų adresų, telefonų
numerių ir interneto nuorodų valstybėse narėse, kad
vartotojai galėtų nedelsdami veikti pagal gautą informaciją.
Čia taip pat pateikiamos nuorodos į kitas Komisijos konsultavimo ir
informavimo tarnybas, tokias kaip:</p>
<ul>
<li>„Europe Direct“ (<a
href="/rapid/pressReleasesAction.do?reference=IP/03/986&format=HTML&aged=1&language=EN&guiLanguage=en">IP/03/986</a>)
- atsakanti į visus klausimus apie ES internetu arba paskambinus nemokamu
telefono numeriu (00 800 6789 10
11<sup><b><a name="fnB1" href="#fn1">[1]</a></b></sup>), prieinamu visoje
Europoje;</li>
<li>„Piliečių informacijos tarnyba“ (<a
href="/rapid/pressReleasesAction.do?reference=IP/02/1110&format=HTML&aged=1&language=EN&guiLanguage=en">IP/02/1110</a>),
siūlanti asmeninę nemokamą teisinių ekspertų
konsultaciją dėl praktinių teisių ir dėl to, kur reikia
kreiptis, norint įsitikinti, kad tų teisių laikomasi. Vartotojai
atsakymą savo gimtąja kalba gauna per aštuonias dienas;</li>
<li>SOLVIT (<a
href="/rapid/pressReleasesAction.do?reference=IP/02/1110&format=HTML&aged=1&language=EN&guiLanguage=en">IP/02/1110</a>),
kuri, sudarydama kiekvienos valstybės narės centrų tinklą,
padeda piliečiams ir įmonėms pasiekti neteisingai
nacionalinių administracijų taikomų ES taisyklių
pataisų. </li></ul><p>Pirmiau minėtos tarnybos dabar veikia visose 25
valstybėse narėse visomis 20 kalbų. Kartu su svetaine
„Dialogas su piliečiais“ jos sudaro integruotos
„kaskados“ sistemos dalį, skirtą greitai nurodyti
vartotojams vietą, kur jie gali pateikti savo klausimą. </p>
<p>Toliau bus dirbama gerinant naująjį „Dialogą su
piliečiais“. Laikui bėgant, bendradarbiaujant su
nacionalinėmis valdžios institucijomis, bus sukurtos nacionalinės
naujųjų valstybių narių atmintinės.</p>
<hr><p><sup><b><a name="fn1" href="#fnB1">[1]</a></b></sup> kai kurie
mobiliųjų telefonų operatoriai neteikia galimybės rinkti
00800 numerių arba už šiuos skambučius pateikia
sąskaitas,– tam tikrais atvejais skambučiai gali būti
mokami, jei buvo skambinta iš taksofonų arba
viešbučių.</p>


