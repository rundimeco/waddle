					<p align="right"><b>IP/07/1081</b></p>
<p align="right">Brussels, 12 July 2007</p>
<h1>
<a name="Heading3"></a><b>Еразмус
Мундус II –
модел за
международно
сътрудничество
в сферата на
висшето
образование</b></h1>
<h2>
<a name="Heading6"></a><b><i>Днес
Европейската
комисия прие
предложение
за
стартиране
на ново
поколение на
програма
„Еразмус
Мундус“ за
периода 2009-2013
година</i></b><b><i>.
„Еразмус
Мундус“ бе
лансирана
през 2004 година,
за да насърчи
възприемането
на висшето
образование
в Европа като
база за
подготовка
на
висококвалифицирани
специалисти
в световен
мащаб. През
първите три
академични
години (2004-2006)
повече от 2 300
студенти са
участвали в
програмата, а
над 1 800 съвсем
наскоро са
били избрани
да започнат
обучение в
Европа през
септември
тази година.
Новата
програма
„Еразмус
Мундус II“ ще
продължи да
работи в тази
насока, като
се стреми да
се превърне в
европейска
програма -
модел , за
сътрудничество
с трети
страни в тази
област. За
тези пет
години, около
950 милиона EUR ще
бъдат
предоставени
на
европейски
университети,
както и на
университети
от трети
страни, за да
обединят
усилия в
съвместни
програми или
партньорски
проекти,
както и за
отпускане на
стипендии на
студенти от
европейски
или трети
страни за
натрупване
на опит в
областта на
обучението в
чужди
държави. </i></b></h2>
<p>„Откакто е
стартирала
през 2004 година,
настоящата
програма
„Еразмус
Мундус“
действа
успешно, като
поддържа
създаването
на
висококачествени
магистърски
курсове в
Европа и
привлича
студенти с
отлични
постижения
от трети
страни към
европейските
университети“,
подчерта
Комисарят по
образованието,
обучението,
културата и
младежта - Ян
Фигел.
Програмата
„Еразмус
Мундус“
допринесе
значително
за
модернизацията
на
европейските
университети
в контекста
на
глобализацията
на
образователните
проблеми,
което се
вписва в
Болонския
процес. Наред
с
консолидирането
на
окуражителните
достижения
на
настоящата
програма, ние
също така
осъзнаваме
необходимостта
от
постъпателен
напредък и
разширяване
на обхвата на
програмата,
така че
„Еразмус
Мундус“ да се
превърне в
запазена
марка за
сътрудничеството
на ЕС с трети
страни в
областта на
висшето
образование.“</p>
<p>Новият
подход се
състои от
<b>цяла
палитра от
нови
дейности по
програмата,
</b>които
обхващат
съвместни
докторски
програми,
засилена
финансова
подкрепа за
европейските
студенти,
както и
партньорско
сътрудничество
с определени
региони на
света за
благото на
всички
страни,
участващи в
процеса.</p>
<p>Бенита
Фереро-&#1042;алднер,
еврокомисар
по външната
политика и
европейската
политика на
съседство,
заяви: <i>„През
изминалите
години
„Еразмус
Мундус“ 
доказа
потенциала
си на важен
инструмент в
областта на
висшето
образование,
и
по-специално,
на
магистърските
програми.“ С
Еразмус
Мундус II ние
бихме желали
да
използваме
пълния
потенциал на
сътрудничеството
между
европейските
университети
и
университетите
в трети
страни по
света: Новата
програма ще
разшири
обхвата си от
дейности по
отношение на
участниците,
програмите
за висше
образование,
които се
предлагат, и
стипендиите.
Сред целите
на
програмата е
подобряването
на
качеството
на
европейското
висше
образование,
насърчаването
на целите на
външната
политика на
ЕС, приносът
за
устойчивото
развитие на
трети страни
в сферата на
висшето
образование,
както и
поощряването
на диалога и
разбирателството
между
народите и
културите.“</i> </p>
<p>Днешното
предложение
се опира на
изводите на
външна
междинна
оценка на
настоящата
програма, <i>ex-ante</i>
оценка на
влиянието на
предложената
нова
програма,
както и на
широки
консултации
с главните
заинтересовани
страни,
включително
университетите,
учителския
състав и
студентите.
Оценката
показва, че
настоящата
програма е
постигнала
целите си в
много голяма
степен и
настоятелно
препоръчва
програмата
да бъде
продължена.
През първите
три
академични
години <b>2 325
студенти от
над 100 страни
извън ЕС и  323
университета</b>
в Европа и
извън Европа,
са участвали
успешно в
програмата и
<b>допълнително
над</b> <b>1 826
студенти ще
пристигнат
през
септември</b>
тази година,
за да
започнат
обучението
си в Европа.</p>
<p>По тази
причина
Комисията
реши да
обедини
текущите
дейности,
като в същото
време ги
разширява и
прибавя ново
измерение
към
програмата.
Дейностите
по новата
програма ще
бъдат
следните:</p>
<ul>
<li><b>подкрепа за
съвместните
програми, с
отлично
академично
качество на
равнище
магистратура
и
докторантура,</b>
включително
на схема за
отпускане на
стипендии за
студенти и
академици с
отлични
постижения
от ЕС и от
трети
страни;</li>
<li><b>насърчаване
на
партньорството
между
европейските
университети
и
университетите
от трети
страни</b> в
определени
региони на
света като
база за
структурирано
сътрудничество,
предаване на
ноу-хау,
обмяна и
мобилност на
всички нива
на висшето
образование;</li>
<li>подкрепа за
мерките,
които ще
допринесат
<b>Европа да се
превърне в
привлекателна</b>
<b>образователна
дестинация в
световен
мащаб</b>.</li></ul><p>Главните
нововъведения
в
предложението
за програма
са:</p>
<ul>
<li>повече
възможности
и
разнообразие
в
институционалните
форми на
сътрудничество
между
европейските
университети
и
университетите
от трети
страни, както
и в схемата за
индивидуална
мобилност;</li>
<li>разширяване
на „Еразмус
Мундус“ до
нивото на
докторантури
и отчасти - до
равнище
бакалавърска
степен;</li>
<li>засилена
финансова
подкрепа за
европейските
студенти
чрез
предоставяне
на
по-атрактивни
стипендии.</li></ul><p>След
днешното
приемане,
Комисията ще
обсъди
предложението
със Съвета и
Европейския
парламент.
Новата
програма
следва да
бъде приета
през 2008 г. и да
влезе в сила
през януари 2009
г., когато
изтича
срокът на
действие на
настоящата
програма.
Това
разпределение
във времето
ще позволи да
се избегне 
всякакво
прекъсване в
дейностите
за
сътрудничество
при прехода
от
настоящата
към бъдещата
програма.</p>
<p><b> За повече
информация: </b></p>
<p><a
href="http://ec.europa.eu/education/programmes/mundus/index_en.html">http://ec.europa.eu/education/programmes/mundus/index_en.html</a></p>

