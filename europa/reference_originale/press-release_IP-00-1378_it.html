					
<P><B>IP/00/1378</B>
<P>Bruxelles, 29 novembre 2000 
<H3>
<P><B>La Commissione chiude con una decisione negativa il caso concernente gli aiuti in favore di societ</B><B>à siderurgiche italiane </B></H3>
<P><I><B>La Commissione europea ha deciso che le misure di sostegno ammontanti a 1,88 milioni di euro (3,64 miliardi di ITL) notificate dall'Italia in favore di cinque imprese siderurgiche per investimenti da esse realizzati tra il 1986 e il 1994 a fini di risparmio energetico non sono ammissibili ad aiuti alla tutela dell'ambiente. Le societ</B></I><I><B>à non avrebbero potuto legittimamente aspettarsi all'epoca di fruire di aiuti per simili investimenti.</B></I>
<P>Nel settembre 1999 le autorità italiane hanno notificato alla Commissione cinque progetti di aiuto in favore di imprese siderurgiche per investimenti realizzati da queste ultime tra il 1986 e il 1994 a fini di risparmio energetico. All'epoca degli investimenti e delle domande di aiuto presentate dalle imprese alle autorità italiane (1991-1992), il Codice allora in vigore per gli aiuti di Stato alla siderurgia non prevedeva la possibilità che detti investimenti fossero ammissibili ad aiuti ambientali. 
<P>Tra le cinque imprese siderurgiche in questione figurano Acciaierie e Ferriere Leali SpA; Acciaierie e Ferriere Beltrame, Vicenza SpA; Acciaierie e Ferriere Beltrame, S. Giorgio Nogaro SpA; Lucchini, Mura SpA e Lucchini, Lovere SpA. Queste imprese hanno realizzato investimenti finalizzati ad un minor dispendio di energia, consistenti prevalentemente nella sostituzione di forni alimentati a olio combustibile con forni alimentati a metano.
<P>Poiché le imprese succitate, benché consapevoli che le norme in vigore non autorizzavano tale tipo di aiuti, hanno effettuato detti investimenti, l'aiuto successivamente notificato non può essere considerato come caratterizzato da un effetto incentivante, condizione fondamentale perché l'aiuto alla tutela dell'ambiente possa essere autorizzato in base al nuovo Codice degli aiuti alla siderurgia. L'aiuto non costituisce infatti una ricompensa o una contropartita per il buon comportamento delle imprese. Di conseguenza gli investimenti non sono ammissibili ad aiuti a finalità ambientali e le misure di aiuto di Stato proposte sono incompatibili con il mercato comune. 
