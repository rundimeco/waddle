					
<P><B>IP/00/1069</B>
<P>Bruxelles, den 27. september 2000
<H3>
<P><B>Kommissionen og Den Europ</B><B>æiske Rumorganisation foresl</B><B>år "joint venture" om rummet</B></H3>
<P><I><B>For f</B></I><I><B>ørste gang samarbejder Kommissionen og Den Europ</B></I><I><B>æiske Rumorganisation (ESA) om f</B></I><I><B>ælles rumstrategiske m</B></I><I><B>ål i Europa.</B></I><I><B> </B></I><I><B>"Takket v</B></I><I><B>ære et langvarigt samarbejde mellem medlemsstaterne i ESA, er vi blandt verdens f</B></I><I><B>ørende i rummet," siger EU's kommiss</B></I><I><B>ær for forskning, Philippe Busquin.</B></I><I><B>  </B></I><I><B>"Vi er dog n</B></I><I><B>ødt til at udnytte vore st</B></I><I><B>ærke sider bedre for at kunne reagere p</B></I><I><B>å markedsudviklingen og fremme en r</B></I><I><B>ække af F</B></I><I><B>ællesskabets politikker inden for omr</B></I><I><B>åder som milj</B></I><I><B>ø og landbrug samt udenrigs- og sikkerhedspolitik".</B></I><I><B>  </B></I><I><B>Han tilf</B></I><I><B>øjede: " Et af form</B></I><I><B>ålene med den meddelelse, som Kommissionen vedtog i dag i samr</B></I><I><B>åd med ESA, er at fastl</B></I><I><B>ægge EU's rolle i rumsektoren og at give rummet en politisk og f</B></I><I><B>ællesskabsdimension".</B></I><I><B> </B></I>
<P>Dele af det moderne samfund er, sommetider uden at vide det, blevet stærkt afhængige af brugen af satellitter og rumbaseret teknologi, f.eks. teletjenester.   Der opstår nye markeder for satellitter og navnlig for afledte tjenester og brugerudstyr. Rumbaserede informationer bliver en væsentlig forudsætning for  succes i den verdensomspændende videnbaserede økonomi.  
<P>Satellitter har desuden et stort potentiale inden for udvikling af værktøjer, som støtter gennemførelsen af fællesskabspolitikker. Med udvidelsen og den stadig dybere integration af EU og med unionens større politiske vægt på verdensscenen bliver det stadig vigtigere, at EU selv er konkurrencedygtig og evner at udvikle og forvalte rumbaseret infrastruktur samt at indsamle og udnytte informationer fra sådanne systemer. 
<P>Den fælles meddelelse fra Kommissionen og ESA: "Europa og rummet: Et nyt kapitel" er er endnu en milepæl i etableringen af en sammenhængende europæisk rumpolitisk strategi, og den bygger på tre grundprincipper: styrkelse af grundlaget for aktiviteter i rummet, så Europa bevarer en selvstændig og økonomisk overkommelig adgang til rummet, udbygning af videnskabelige erkendelser og udnyttelse af fordelene ved rumbaserede værktøjer til gunst for markederne og samfundet.  
<P>Kommissionens rolle vil være at fastlægge de rette politiske og reguleringsmæssige vilkår for rumbaserede aktiviteter, at virke som igangsætter for fælles forsknings- og udviklingsindsats i tråd med målene for et forskningens Europa og at føre alle aktører sammen om fælles politiske mål i projekter af fælleseuropæisk interesse.  Den brugerorienterede og politisk styrede ramme for en rumstrategi kommer konkret til udtryk i form af to fællesskabsinitiativer: udvikling af et civilt satellitnavigations- og positioneringssystem (GALILEO) og, senere, udvikling af et fælleseuropæisk globalt miljø- og sikkerhedsovervågningssystem (GMES).   
<P>Disse initiativers succes forudsætter et effektivt samarbejde mellem Europa-Kommissionen og ESA.  Der nedsættes en taskforce, som inden udgangen af 2001 forelægger resultater med henblik på at finde samarbejdsordninger mellem de to institutioner og yderligere udvikling af den rumpolitiske strategi samt forslag om et fælles forum, hvori EU's og ESA's medlemsstater kan gennemgå udviklingen inden for rumsektoren.  
<P>I henhold til Philippe Busquin er den fremgangsmåde, der foreslås i meddelelsen, helt i tråd med målene for et forskningens Europa.  "Den vil medvirke til at mobilisere medlemsstaterne og private aktører til at investere i forskning og udvikling af europæisk rumteknologi på en sammenhængende måde. Hvis EU's ministerråd og ESA's bestyrelse giver deres støtte til denne fremgangsmåde inden årets udgang, skabes det politiske grundlag for en ny og lovende udvikling i rummet."
<P>Omsætningen i 2002 på markederne for satellitter, opsendelser og tjenesteydelser på afledte markeder anslås til 60100 mia. EUR for satellitbaseret telekommunikation, 510 mia. EUR for modtagere til satellitbaseret navigation og positionsbestemmelse, 2 mia. EUR for erhversmæssige opsendelser og 0,52 mia. EUR for satellitbaseret billedproduktion.  Den samlede årlige omsætning for europæisk rumindustri er på ca. 6 mia. EUR med en direkte beskæftigelse af højtkvalificeret arbejdskraft på 40 000 personer i Europa.
<P>Bemærk: ESA's medlemsstater omfatter EU-medlemsstaterne med undtagelse af Grækenland og Luxembourg samt Schweiz og Norge.  ESA har indgået samarbejdsaftaler med Den Tjekkiske Republik, Ungarn, Polen og Rumænien.
