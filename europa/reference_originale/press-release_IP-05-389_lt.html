					<p align="right"><b>IP/05/389</b></p>
<p align="right">Briuselis, 06/04/05</p>
<h1>
<a name="Heading7"></a><b>2007–2013 m. finansinėje
programoje numatomi nauji pasiūlymai augimui ir užimtumui
skatinti</b></h1>
<p><b><i>Šiandien Europos Komisija priėmė paskutinį į
2007–2013 m. finansinę programą įtraukiamų
išsamių pasiūlymų paketą. Dėl šių
pasiūlymų bus sukonkretinti šių svarbių
sričių Sąjungos prioritetai: mokslinių tyrimų (kad
būtų padidintas Sąjungos konkurencingumas), pilietybės,
laisvės, saugumo ir teisingumo, sveikatos ir vartotojų apsaugos (kad
Europos Sąjungoje būtų saugu gyventi) ir reformos siekiant
darnios žuvininkystės. Paketo išlaidų numatyta 93 mlrd.
eurų, ir ši suma jau yra įtraukta į naujosios
finansinės programos pasiūlymą, kurį Komisija
priėmė praėjusiais metais. Taigi nustatytos didžiausios
sumos nėra viršijamos.  Šiuo paketu užbaigiami 2004  m.
liepos ir rugsėjo mėn. pateikti pasiūlymai; jis yra būtinas
tam, kad Taryba ir Europos Parlamentas galėtų sutarti dėl kitos
finansinės programos.</i></b></p>
<p>Komisijos Pirmininkas José Manuelis Barroso teigė: „Pagaliau
viskas stojo į savo vietas. Komisija parengė investavimo į
Europos ateitį planą. Pasiūlytas biudžetas yra
finansiškai racionalus, nuoseklus ir patikimas. Mūsų sprendimui
dėl biudžeto įtakos turėjo politiniai prioritetai, kuriuos
mūsų iki 25 narių padidėjusiai Sąjungai
iškėlė ES valstybių narių vyriausybės.  Europa
privalo rasti būdų savo platiems užmojams įgyvendinti. 
Manau, kad mums pavyko rasti pusiausvyrą. Šie planai turėtų
sudaryti sąlygas sutarti dėl ES biudžeto birželio
mėnesį.“ </p>
<p>Komisijos narė Dalia Grybauskaitė, atsakinga už finansinį
programavimą ir biudžetą, pridūrė: „Šios
dienos pasiūlymai aiškiai rodo, kad vis daugiau dėmesio skiriama
augimui, užimtumui ir žiniomis paremtai veiklai, tokiai kaip
moksliniai tyrimai ir naujovės. Šie pasiūlymai sukuria
realią pridėtinę vertę ES piliečių naudai, o
Europos mokesčių mokėtojų pinigai yra panaudojami tinkamai.
Jei Taryba ir Parlamentas birželio mėnesį sutars dėl kitos
finansinės programos, Europos Sąjunga galės laiku pradėti
įgyvendinti šias politikos kryptis savo piliečių
labui.“</p>
<p>Šiandien Komisijos priimtuose pasiūlymuose dėmesys yra
skiriamas trims iš penkių pagrindinių veiklos grupių,
vadinamųjų finansinės programos eilučių:  
<i>Konkurencingumas augimui ir užimtumui skatinti,</i> <i>Pilietybė,
laisvė, saugumas ir</i> <i>teisingumas</i> ir <i>Gamtinių
išteklių apsauga ir tvarkymas</i>.</p>
<p><b>Konkurencingumas augimui ir užimtumui skatinti</b></p>
<p>Sąjunga turi dėti daugiau pastangų didindama
konkurencingumą, kad būtų skatinamas augimas ir užimtumas. 
Todėl Komisija siūlo praėjusiais metais pasiūlytas
programas, įskaitant mokymosi visą gyvenimą programą ir
naująją sanglaudos politikos programą, papildyti naująja
<b>7-ąja <i>Mokslinių tyrimų pagrindų programa</i> </b>bei
<b><i>Konkurencingumo ir inovacijų pagrindų programa</i></b>.</p>
<p><b>Naujosios Mokslinių tyrimų pagrindų programos</b></p>
<p><i>Mokslinių tyrimų ir technologinės plėtros
pagrindų programos</i> pasiūlymas tesia jau vykdomą programą
ir kartu yra naujas akstinas įgyvendinti ES tikslus. <i>Pagrindų
programą</i> sudarios keturios atskiros programos:</p>
<p><b><i>Bendradarbiavimo programa</i>,</b> skatinsianti visos Europos
pramonės atstovus ir akademinę visuomenę dirbti išvien, kad
svarbiausių technologijų srityse būtų užimtos
lyderių pozicijos.</p>
<p>Europos mokslinių tyrimų tarybos įgyvendinama<b>
<i>Idėjų programa</i> </b>teikti paramą tarptautiniams
moksliniams tyrimams remiantis vien moksline kompetencija.</p>
<p><b><i>Žmonių</i> <i>programa</i>, </b>kuria bus siekiama didinti
tyrinėtojų mobilumą ir karjeros galimybes tiek Europoje, tiek
už jos ribų.</p>
<p><b><i>Gebėjimų programa</i>, </b>padėsianti lavinti
gebėjimus, be kurių Europos ekonomika negalėtų tapti
klestinčia, žiniomis grįsta ekonomika; pirmą kartą bus
teikiama parama Europos lygmens plataus masto mokslinių tyrimų
centrams. Dalyvavimas programoje taip pat bus paprastesnis, nes
lėšų panaudojimas bus lankstesnis, o tvarka ir administravimas
bus supaprastinti.</p>
<p>Iš viso moksliniams tyrimams iš 2007–2013 m.
biudžeto yra siūloma skirti 67,8 mlrd. EUR.</p>
<p><b>Bendra konkurencingumo ir inovacijų skatinimo priemonė</b></p>
<p>Siekdama supaprastinti mažų ir vidutinių įmonių
pasinaudojimo parama tvarką, Komisija siūlo parengti
<b><i>Konkurencingumo ir inovacijų pagrindų programą</i></b>. Tai
bus viena bendra ES programa, leisianti įmonėms pasinaudoti
platesnėmis, paprastesnėmis, aiškesnėmis ir
tikslesnėmis priemonėmis. Grindžiama jau sėkmingai vykdoma
veikla, ši programa padės didinti įmonių ir pramonės
šakų galimybes plėstis ir atsinaujinti, plačiau naudoti
informacines ir ryšių technologijas (IRT), gamtos apsaugos
technologijas ir atsinaujinančius energijos šaltinius.</p>
<p><i>Konkurencingumo ir inovacijų</i> <i>programos</i> finansavimui
iš biudžeto siūloma skirti 3,7 mlrd. EUR.</p>
<p><b>Nauja parama informacinėms ir ryšių technologijoms</b></p>
<p>Naujuoju <b><i>Informacinės visuomenės technologijų
prioritetu</i></b>, kuris yra 7-osios <i>Mokslinių</i> <i>tyrimų
pagrindų programos dalis</i>, bus skatinami besiformuojančių
strategiškai svarbių ateičiai sričių moksliniai tyrimai
ir šalinamos kliūtys, užkertančios kelią sparčiam
informacinių ir ryšių technologijų (IRT) diegimui ir
naudojimui. </p>
<p>Naujoji <i>IRT politikos paramos programa</i>, viena iš
konkrečių konkurencingumo ir inovacijų pagrindų programos
dalių, padės plačiau įdiegti perspektyvių IRT
taikomąsias programas, ypač teikiant paramą bandymams atlikti ir
tokių problemų, kaip programų sąveika, tapatybės
nustatymo valdymas ir saugumas, sprendimams rasti.  Šių bendrų
problemų sprendimas Europos lygmeniu leis veiksmingiau panaudoti
lėšas.</p>
<p>Abi šios programos yra naujai koordinuojamos strateginės
iniciatyvos <i>i2010 – Europos informacinė visuomenė
2010 m</i>., kurią Komisija paskelbs gegužės mėn.,
dalis.  Naująja <i>i2010 m. strategija</i> bus siekiama šių
politinių tikslų: sukurti konkurencingą ir suvienodintą
informacinę ekonomiką Europoje, gerokai padidinti investicijas į
IRT naujoves ir mokslinius tyrimus bei siekti aukšto lygmens
informacinės visuomenės prieinamumo. </p>
<p><b>Veiksmingesnis bendradarbiavimas kovojant su sukčiavimu</b></p>
<p>Komisija taip pat siūlo dabartines <b><i>Muitinių ir Fiscalis
Programas (2007 m.)</i> </b>pratęsti iki 2013 m. Šios
programos padeda muitinių ir mokesčių administracijoms
veiksmingiau bendradarbiauti kovojant su sukčiavimu ir steigti
transeuropinius kompiuterinius muitų ir mokesčių kontrolės
tinklus.  Programos turi būti toliau vykdomos, kad būtų galima
apsaugoti ES ir valstybių narių pajamas, ES išorines sienas,
užtikrinti piliečių saugumą ir Europos verslo
konkurencingumą. </p>
<p>Šešerių metų programoms įgyvendinti iš
biudžeto siūloma skirti 522 mln. EUR. </p>
<p><b>Trys naujos programos pagrindinėms Europos vertybėms
apsaugoti</b></p>
<p>Pagrindinės vertybės – laisvė, saugumas ir teisingumas
– yra svarbiausi Europos visuomenės modelio elementai.  Aišku,
kad dėl imigracijos ir prieglobsčio prašymo atsiradusios
problemos nebegali būti deramai sprendžiamos, o kova su nusikalstamum
ir terorizmu nebegali būti veiksminga imantis vien tik nacionalinio lygmens
priemonių.  Europos lygmens veiksmai gali palengvinti kasdienį ES
piliečių profesinį ir šeimos gyvenimą.</p>
<p>Komisija šio tikslo sieks remdamasi trijomis pagrindų programomis,
kurios pakeis daugybę dabartinių Komisijos šios srities
priemonių.</p>
<p>Padidėjusi ES siekia įprasminti solidarumo sąvoką kurdama
bendrą pasienio kontrolės, prieglobsčio prašymo bei
imigracijos politiką. <b><i>Solidarumo ir migracijos srautų</i>
<i>valdymo</i></b><i> pagrindų programa</i> bus remiami šie
nacionalinai veiksmai:</p>
<ul>
<li>Didinamas kontrolės prie išorės ES sienos veiksmingumas,
užtikrinant, kad <i>bona fide</i> keliautojai galėtų
sklandžiai kirsti išorės sienas.</li>
<li>Pilietinio orientavimo kursų, tarpkultūrinių mokymų ir
vadovėlių, padėsiančių atvykėliams ir (vietos)
valdžiai, finansavimas ir integravimosi proceso palengvinimas.</li>
<li>Asmenų, prašančių tarptautinės apsaugos ES,
tinkamų priėmimo sąlygų užtikrinimas,
sąžiningas ir veiksmingas prieglobsčio prašymų
nagrinėjimas.</li></ul><p>Asmenų, kuriems nebuvo suteiktas
prieglobstis, ir nelegalių imigrantų konsultavimas bei teikiama
pagalba oriai grįžti į savo kilmės šalis.</p>
<p>Tarpvalstybiniu lygmeniu vis labiau pasireiškia terorizmas ir
organizuotas nusikalstamumas . Bendri teisės aktai — tai svarbus
žingsnis į priekį siekiant bendrų sprendimų, bet
jų nepakanka. Glaudus visų valstybių narių teisėsaugos
institucijų bendradarbiavimas ir veiksmų derinimas yra būtinas
norint užtikrinti piliečių apsaugą.</p>
<p>Siūlomoje <b>Saugumo ir laisvių užtikrinimo </b>pagrindų
programoje keliami šie tikslai: </p>
<ul>
<li>Skatinti ir plėtoti kovą su nusikalstamumu ir vykdyti
nusikalstamumo prevenciją, sutelkiant dėmesį į
organizuotą ir kitokį nusikalstamumą, ypač terorizmą,
prekybą žmonėmis, nusikaltimus vaikų atžvilgiu,
neteisėtą prekybą narkotinėmis medžiagomis ir ginklais,
korupciją ir sukčiavimą.</li>
<li>Ginti piliečius, jų laisves ir visuomenę nuo teroristų
išpuolių, ginti ES skatinant ir plėtojant prevenciją,
gerinant pasirengimą ir teroristų išpuolių padarinių
valdymą.</li></ul><p>Norėdama visiškai įgyvendinti Europos
pilietybės idėją, Komisija siūlo parengti
<b><i>Pagrindinių teisių ir teisingumo</i></b><i> pagrindų
programą</i>. Įtraukdama Pagrindinių teisių chartiją
į Sutartį dėl Konstitucijos Europai, Europos Sąjunga
teisiškai įsipareigoja užtikrinti, kad pagrindinių
teisių ne tik būtų laikomasi, bet ir kad jų laikytis
būtų aktyviai skatinama.  Kovojant su smurtu taip pat turėtų
būti garantuojama teisė į fizinį neliečiamumą, o
informacija apie narkotikus ir jų prevencija yra svarbūs
žingsniai užtikrinant visuomenės sveikatą. </p>
<p>Ši programa leis imtis veiksmų, kurie nacionaliniame lygmenyje
nebūtų tokie veiksmingi, pavyzdžiui, teismų
bendradarbiavimas tiek civilinėse tiek baudžiamosiose bylose suteiks
galimybę tiek asmenims, tiek verslo įmonėms ginti asmeninius ar
komercinius interesus kitose valstybėse narėse ir užtikrins, kad
nusikaltimus padarę asmenys neišvengtų atsakomybės.</p>
<p>Siūlomas teisingumo, saugumo ir laisvės biudžetas yra
8,3 mlrd. EUR.</p>
<p><b>Piliečiai – Europai</b></p>
<p>Dar vienas svarbus tikslas – sumažinti atotrūkį tarp
piliečių ir Europos Sąjungos institucijų.  Programos
<b><i>Piliečiai Europai</i></b> tikslas – skatinti piliečius
aktyviau dalyvauti Europos kūrimo procese. Tai paskatins
bendradarbiavimą tarp skirtingų šalių piliečių ir
organizacijų, rengsiančių susitikimus,
siūlysiančių savo idėjas bei veiksiančių
išvien europietiškoje aplinkoje. Tarpusavio supratimas, solidarumas ir
priklausymo Europai jausmas – tai piliečių įtraukimo
pagrindas.</p>
<p>Siūlomas programos biudžetas yra 207 mln. EUR ir sudaro
dalį 2,5 mlrd. EUR biudžeto, skirto kultūrai, jaunimui,
žiniasklaidai ir pilietybei.</p>
<p><b>Geresnė sveikatos ir vartotojų apsauga</b></p>
<p>Naująja <b><i>Sveikatos ir vartotojų apsaugos</i> <i>programa</i>
</b>siekiama pagerinti ES piliečių gyvenimo kokybę.  Į
šią programą įtraukti strateginių investicijų
planai sustiprinti kovą su epidemijomis Europoje, lėšos
valstybių narių sveikatos sistemų bendradarbiavimui remti, ir
parama stiprinti vartotojų apsaugą visoje ES.</p>
<p>Programos lėšos galės būti naudojamos:</p>
<ul>
<li>stiprinant Europos stebėjimo ir įspėjamąją
užkrečiamųjų ligų sistemą,</li>
<li>finansiškai padedant pažangos centrams spręsti pagrindinius
sveikatos apsaugos sistemų klausimus,</li>
<li>remiant bendradrabiavimą tarp valstybių narių vartotojų
teisų apsaugos institucijų, užkertant kelią pavojingiems
produktams į ES vidaus rinką,</li>
<li>rengiant informacines kampanijas siekiant spręsti pagrindines sveikatos
problemas ES, </li>
<li>informuojant piliečius apie jų teises, numatytas ES vartotojų
teisės aktuose, ir teises į sveikatos apsaugą lankantis kitose
vastybėse narėse.</li></ul><p>Siūlomas sveikatos ir
vartotojų teisių apsaugos biudžetas yra 1,8 mlrd. EUR.</p>
<p><b>Greitas reagavimas susidarius nepaprastajai padėčiai</b></p>
<p>Komisija siūlo dvi greito reagavimo susidarius nepaprastajai
padėčiai Sąjungoje priemones:  naują <b>Solidarumo
fondą</b> ir <b><i>Greitojo reagavimo ir pasirengimo
priemonę</i>.</b></p>
<p>Solidarumo fondas bus sudarytas dabartinio Europos Sąjungos solidarumo
fondo pagrindu, tik bus išplėsta jo taikymo sritis ir padidintas
veiklos efektyvumas. Į Fondo veiklos sritis bus įtrauktos ne tik
stichinių nelaimių sukeltos nepaprastosios padėtys, bet ir
pramoninės bei technologinės nelaimės, visuomenės sveikatos
krizės ir teroristų išpuoliai.</p>
<p><i>Naujoji Greitojo reagavimo ir pasirengimo priemonė</i>
užtikrins, kad bus sukurtos greitojo reagavimo pajėgos, kurios suteiks
galimybę Europos Sąjungai pademonstruoti solidarumą su
nelaimių aukomis.</p>
<p>Solidarumo fondas bus naudojamas kaip rezervas, kuris bus pasitelkiamas
įvykus didelei nelaimei.  2007–2013 m. laikotarpiui iš
biudžeto siūloma skirti 6,2 mlrd. EUR.  <i>Greitojo reagavimo ir
pasirengimo</i> <i>priemonei</i> finansuoti per visą laikotarpį bus
skiriama iki 138 mln. EUR. </p>
<p><b>Reforma siekiant darnios žuvininkystės</b></p>
<p>Šios dienos Komisijos sprendimu įvairios bendrosios
žuvininkystės politikos sudėtinės dalys sujungiamos į
vieną visumą. Toks supaprastinimas suteiks daugiau skaidrumo ir
atskleis Sąjungos įsipareigojimą įgyvendinti bendros
žuvininkystės politikos reformą. ES pagalba
žuvininkystės sektoriui ir pakrančių teritorijoms bus
finansuojama iš Europos žuvininkystės fondo, kurį buvo
pasiūlyta įsteigti praėjusių metų liepos
mėnesį.</p>
<p>Šia reforma siekiama darnios žuvininkystės taikant
ilgalaikį žuvininkystės valdymo metodą, ieškoma
geresnės ir ilgalaikės pusiausvyros tarp žvejybos ir
jūrų išteklių, norima įtraukti suinteresuotąsias
šalis į bendros žuvininkystės politikos įgyvendinimo
procesą, siekiama veiksmingesnio ir suvienodinto žuvininkystės
taisyklių taikymo ir kovojama su neteisėta žvejyba ES vandenyse
ir už jų ribų.</p>
<p>Iš biudžeto siūloma skirti 2,6 mlrd. EUR – tai
sudarys nemažą dalį viso 7,6 mlrd. EUR Europos
žuvininkystės biudžeto. </p>
<p>Daugiau informacijos rasite:	 	<a
href="http://ec.europa.eu/financial_perspective/index_en.htm">http://ec.europa.eu/financial_perspective/index_en.htm</a>
</p>
<p>Filmuotą medžiagą rasite EbS svetainėje: <a
href="http://ec.europa.eu/avservices">http://ec.europa.eu/avservices</a><br></p>
<p><b><i>2007–2013 m. finansinės programos pasiūlymo
apžvalga</i></b><br></p>
<div><table border="1" width="100%">
<colgroup>
      <col width="28.009259%">
      <col width="17.361111%">
      <col width="16.435185%">
      <col width="18.750000%">
      <col width="1.620370%">
      <col width="17.129630%">
</colgroup>
<tr valign="top">
<td width="100.000000%" colspan="6" rowspan="1" valign="top">
<div><b><i>Konkurencingumas augimui ir užimtumui skatinti</i></b>          
Įsipareigojimai 2004 m. kainomis</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Veikla</div>
</td>
<td width="17.361111%" colspan="1" rowspan="1" valign="top">
<div align="center">Iš viso 2007–2013 m.</div>
<div align="center">mlrd. EUR</div>
</td>
<td width="16.435185%" colspan="1" rowspan="1" valign="top">
<div align="center">Visos sumos dalis %</div>
<div align="center">2007–2013</div>
</td>
<td width="18.750000%" colspan="1" rowspan="1" valign="top">
<div align="center">Visos eilutės dalis %</div>
</td>
<td width="18.750000%" colspan="2" rowspan="1" valign="top">
<div align="center">Pokytis % 2006–2013 m.</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Moksliniai tyrimai</div>
<div>Transportas ir energetika</div>
<div>Švietimas ir mokymas</div>
<div>Socialinė politika (<i>Pažanga</i>)</div>
<div>Konkurencingumas ir inovacijos</div>
<div>Muitinė ir FISCALIS</div>
<div>Augimo reguliavimo fondas</div>
<div>Kita (kiti veiksmai, administravimas, marža)</div>
</td>
<td width="17.361111%" colspan="1" rowspan="1" valign="top">
<div align="center">67.8*</div>
<div align="center">20.7</div>
<div align="center">12.0</div>
<div align="center">0.6</div>
<div align="center">3.7*</div>
<div align="center">0.5*</div>
<div align="center">7.0</div>
<div align="center">20.4</div>
</td>
<td width="16.435185%" colspan="1" rowspan="1" valign="top">
<div align="center">6.6%</div>
<div align="center">2%</div>
<div align="center">1.2%</div>
<div align="center">0.05%</div>
<div align="center">0.4%</div>
<div align="center">0.1%</div>
<div align="center">0.7%</div>
<div align="center">2.0%</div>
</td>
<td width="18.750000%" colspan="1" rowspan="1" valign="top">
<div align="center">51.1%</div>
<div align="center">15.6%</div>
<div align="center">9.0%</div>
<div align="center">0.4%</div>
<div align="center">2.8%</div>
<div align="center">0.4%</div>
<div align="center">5.3%</div>
<div align="center">5.4%</div>
</td>
<td width="18.750000%" colspan="2" rowspan="1" valign="top">
<div align="center">166%</div>
<div align="center">367%</div>
<div align="center">268%</div>
<div align="center">3%</div>
<div align="center">92%</div>
<div align="center">32%</div>
<div align="center">new</div>
<div align="center">131%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Iš viso:</b></div>
</td>
<td width="17.361111%" colspan="1" rowspan="1" valign="top">
<div align="center"><b>132.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>13.0%</b></div>
</td>
<td width="18.750000%" colspan="1" rowspan="1" valign="top">
<div align="center"><b>100.0%</b></div>
</td>
<td width="18.750000%" colspan="2" rowspan="1" valign="top">
<div align="center"><b>194%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Sanglauda augimui ir užimtumui skatinti</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Regionų suartėjimo skatinimas</div>
<div>Regionų konkurencingumas</div>
<div>Teritorinis bendradarbiavimas</div>
<div>Kita (administravimas ir marža)</div>
</td>
<td width="17.361111%" colspan="1" rowspan="1" valign="top">
<div align="center">264.0</div>
<div align="center">57.9</div>
<div align="center">14.3</div>
<div align="center">2.5</div>
</td>
<td width="16.435185%" colspan="1" rowspan="1" valign="top">
<div align="center">25.8%</div>
<div align="center">5.7%</div>
<div align="center">1.4%</div>
<div align="center">0.2%</div>
</td>
<td width="20.601852%" colspan="2" rowspan="1" valign="top">
<div align="center">78.0%</div>
<div align="center">17.1%</div>
<div align="center">4.2%</div>
<div align="center">0.7%</div>
</td>
<td width="17.129630%" colspan="1" rowspan="1" valign="top">
<div align="center">40%</div>
<div align="center">6%</div>
<div align="center">14%</div>
<div align="center">63%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Iš viso:</b></div>
</td>
<td width="17.361111%" colspan="1" rowspan="1" valign="top">
<div align="center"><b>338.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>33.1%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>33%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Gamtinių išteklių apsauga ir tvarkymas</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Žemės ūkis (bendrosios žemės ūkio politikos
priemonės ir tiesioginė pagalba)</div>
<div>Kaimo plėtra</div>
<div>Aplinkos apsauga</div>
<div>Žuvininkystės fondas</div>
<div>Kita (kiti veiksmai, administravimas, marža)</div>
</td>
<td width="17.361111%" colspan="1" rowspan="1" valign="top">
<div align="center">301.1</div>
<div align="center"></div>
<div align="center">88.8</div>
<div align="center">2.1</div>
<div align="center">7.6*</div>
<div align="center">5.1</div>
</td>
<td width="16.435185%" colspan="1" rowspan="1" valign="top">
<div align="center">29.4</div>
<div align="center"></div>
<div align="center">8.7%</div>
<div align="center">0.2%</div>
<div align="center">0.7%</div>
<div align="center">0.5%</div>
</td>
<td width="20.601852%" colspan="2" rowspan="1" valign="top">
<div align="center">74.4</div>
<div align="center"></div>
<div align="center">21.9%</div>
<div align="center">0.5%</div>
<div align="center">1.9%</div>
<div align="center">1.3%</div>
</td>
<td width="17.129630%" colspan="1" rowspan="1" valign="top">
<div align="center">-3%</div>
<div align="center"></div>
<div align="center">25%</div>
<div align="center">37%</div>
<div align="center">24%</div>
<div align="center">46%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Iš viso:</b></div>
</td>
<td width="17.361111%" colspan="1" rowspan="1" valign="top">
<div align="center"><b>404.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>39.5%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>3%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>Pilietybė, laisvė, saugumas ir teisingumas</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Laisvė, saugumas ir teisingumas</div>
<div>Sveikatos apsauga ir vartotojų teisės</div>
<div>Kultūra, jaunimas, žiniasklaida ir pilietybė</div>
<div>Piliečių apsauga ir Greitojo reagavimo priemonė</div>
<div>Solidarumo fondas</div>
<div>Kita (kiti veiksmai, administravimas, marža)</div>
</td>
<td width="17.361111%" colspan="1" rowspan="1" valign="top">
<div align="center">8.3*</div>
<div align="center">1.8*</div>
<div align="center">2.5*</div>
<div align="center"></div>
<div align="center">0.1*</div>
<div align="center"></div>
<div align="center">6.2*</div>
<div align="center">5.8</div>
</td>
<td width="16.435185%" colspan="1" rowspan="1" valign="top">
<div align="center">0.8%</div>
<div align="center">0.2%</div>
<div align="center">0.2%</div>
<div align="center"></div>
<div align="center">0.01%</div>
<div align="center"></div>
<div align="center">0.6%</div>
<div align="center">0.6%</div>
</td>
<td width="20.601852%" colspan="2" rowspan="1" valign="top">
<div align="center">33.7%</div>
<div align="center">7.3%</div>
<div align="center">9.9%</div>
<div align="center"></div>
<div align="center">0.6%</div>
<div align="center"></div>
<div align="center">25.2%</div>
<div align="center">23.3%</div>
</td>
<td width="17.129630%" colspan="1" rowspan="1" valign="top">
<div align="center">228%</div>
<div align="center">187%</div>
<div align="center">267%</div>
<div align="center"></div>
<div align="center">123%</div>
<div align="center"></div>
<div align="center">-13%</div>
<div align="center">127%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Iš viso:</b></div>
</td>
<td width="17.361111%" colspan="1" rowspan="1" valign="top">
<div align="center"><b>24.7</b></div>
</td>
<td width="16.435185%" colspan="1" rowspan="1" valign="top">
<div align="center"><b>2.4%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>90%</b></div>
</td>
</tr>
<tr valign="top">
<td width="100.000000%" colspan="6" rowspan="1" valign="top">
<div><b><i>ES –pasaulinės reikšmės
partnerė</i></b></div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div>Pasirengimas narystei ES</div>
<div>Kaimynystės politika</div>
<div>Vystomasis bendradarbiavimas</div>
<div>Stabilumas</div>
<div>Paskolų garantijų fondas</div>
<div>Kita (kiti veiksmai, administravimas, marža)</div>
</td>
<td width="17.361111%" colspan="1" rowspan="1" valign="top">
<div align="center">12.9</div>
<div align="center">13.1</div>
<div align="center">39.0</div>
<div align="center">3.9</div>
<div align="center">1.2*</div>
<div align="center">25.3</div>
</td>
<td width="16.435185%" colspan="1" rowspan="1" valign="top">
<div align="center">1.3%</div>
<div align="center">1.3%</div>
<div align="center">3.8%</div>
<div align="center">0.4%</div>
<div align="center">0.1%</div>
<div align="center">2.1%</div>
</td>
<td width="20.601852%" colspan="2" rowspan="1" valign="top">
<div align="center">14.0%</div>
<div align="center">14.3%</div>
<div align="center">42.3%</div>
<div align="center">4.3%</div>
<div align="center">1.4%</div>
<div align="center">23.8%</div>
</td>
<td width="17.129630%" colspan="1" rowspan="1" valign="top">
<div align="center">-18%</div>
<div align="center">95%</div>
<div align="center">261%</div>
<div align="center">257%</div>
<div align="center">-13%</div>
<div align="center">70%</div>
</td>
</tr>
<tr valign="top">
<td width="28.009259%" colspan="1" rowspan="1" valign="top">
<div><b>Iš viso:</b></div>
</td>
<td width="17.361111%" colspan="1" rowspan="1" valign="top">
<div align="center"><b>95.4</b></div>
</td>
<td width="16.435185%" colspan="1" rowspan="1" valign="top">
<div align="center"><b>9.0%</b></div>
</td>
<td width="20.601852%" colspan="2" rowspan="1" valign="top">
<div align="center"><b>100.0%</b></div>
</td>
<td width="17.129630%" colspan="1" rowspan="1" valign="top">
<div align="center"><b>40%</b></div>
</td>
</tr>
</table></div>
<div><table border="1" width="100%">
<colgroup>
      <col width="61.421320%">
      <col width="38.071066%">
</colgroup>
<tr valign="top">
<td width="61.421320%" colspan="1" rowspan="1" valign="top">
<div>Kita (kitos ES institucijos, pensijos, Europos mokyklos)</div>
</td>
<td width="38.071066%" colspan="1" rowspan="1" valign="top">
<div align="center"><b>28.7</b></div>
</td>
</tr>
<tr valign="top">
<td width="61.421320%" colspan="1" rowspan="1" valign="top">
<div><b>IŠ VISO:</b></div>
</td>
<td width="38.071066%" colspan="1" rowspan="1" valign="top">
<div align="center"><b>1 025</b></div>
</td>
</tr>
</table></div>
<p></p>
<p>2005 m. balandžio 6 d. pasiūlymai</p>

