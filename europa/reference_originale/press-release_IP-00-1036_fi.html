					
<P><B>IP/00/1036</B>
<P>Bryssel 21. syyskuuta 2000 
<H3>
<P><B>Komissio aloittaa perusteellisen tutkimuksen Metson tarjouksesta ostaa Svedala</B></H3>
<P><I><B>Euroopan komissio on p</B></I><I><B>ä</B></I><I><B>ätt</B></I><I><B>änyt aloittaa perusteellisen tutkimuksen ehdotetusta yrityskaupasta, jolla Metso-konserni ostaa Svedala Industri AB:n. Ottaen huomioon sek</B></I><I><B>ä Metson ett</B></I><I><B>ä Svedalan nykyiset markkina-asemat er</B></I><I><B>äiden kivenmurskauslaitteiden alalla komissio katsoo, ett</B></I><I><B>ä kauppaan voi liitty</B></I><I><B>ä riski m</B></I><I><B>ä</B></I><I><B>är</B></I><I><B>ä</B></I><I><B>äv</B></I><I><B>äst</B></I><I><B>ä asemasta kyseisill</B></I><I><B>ä markkinoilla. </B></I>
<P>Metso on suomalainen yhtiö, joka syntyi Valmet Oyj:n ja Rauma Oyj:n sulautuessa vuonna 1999. Metso toimii koneteknologian, kuten kiven- ja mineraalienkäsittelylaitteiden, automaatio- ja säätöteknologian sekä kuitu- ja paperiteknologian alalla. 
<P>Svedala on ruotsalainen rakentamisen ja mineraalienkäsittelyn alalla toimiva yritys, joka valmistaa mineraalien talteenotto-, käsittely- ja porauslaitteita sekä kivenmurskauslaitteita.
<P>Ehdotetulla toimenpiteellä Metso hankkisi yksinomaisen määräysvallan Svedalassa julkisen ostotarjouksen kautta. Toimenpide yhdistäisi osapuolten toiminnan kivenmurskauslaitteiden alalla. Tällä hetkellä sekä Metso (Nordberg-tuotemerkki) että Svedala myyvät murskauslaitteita.
<P>Kivenmurskauslaitteita käytetään pääasiassa rakennusteollisuudessa betonin runkoaineen tuotannossa, sementin tuotannossa ja kaivosteollisuudessa. Tavallisessa murskaamossa on useita peräkkäisiä tuotantovaiheita, joissa jokaisessa voidaan käyttää erilaisia tekniikoita.
<P>Komission tutkimus viittaa siihen, että murskauslaitteet voidaan jakaa sekä käytetyn tekniikan mukaan (esimerkiksi leukamurskaimet ja kartiomurskaimet) että käyttökohteen tai laitteen koon mukaan (eli runkoaineen tuotannossa ja rakennusteollisuudessa käytettävät pienemmät ja kaivosteollisuudessa käytettävät suuremmat sovellukset). Pienten murskainten markkinat vaikuttavat olevan kansalliset, mutta kaivosteollisuuden murskainten markkinat näyttävät vahvasti maailmanlaajuisilta.
<P>Toimenpide johtaisi huomattavaan päällekkäisyyteen pienten kartio- ja leukamurskainten markkinoilla useissa ETA-maissa. Osapuolten markkina-aseman ja alalla muuten vallitsevan suhteellisen hajanaisuuden vuoksi komissio onkin ilmaissut vakavat epäilynsä siitä, että toimenpide johtaa määräävään asemaan pienten kartio- ja leukamurskainten markkinoilla useissa jäsenvaltiossa. 
<P>Toimenpide voisi aiheuttaa kilpailuongelmia myös joillain kaivosteollisuuden laitemarkkinoilla. Tämä koskee erityisesti erittäin suuria kartiomurskaimia. Asiaa on kuitenkin tutkittava tarkemmin.
<P>Euroopan komission sulautumatutkimuksia ohjaa oikeudellisesti sitova aikataulu. Komission on tehtävä alustava arviointi ilmoitetusta toimenpiteestä kuukauden kuluessa hetkestä, jolloin komissio saa täydelliset tiedot toimenpiteestä (ns. ennakkoilmoitus). Jos komissio katsoo, että toimenpiteen yhteensopivuus Euroopan yhtenäismarkkinoiden kilpailusääntöjen kanssa herättää vakavia epäilyjä, se aloittaa asian perusteellisen tutkinnan. Komissiolla on tämän jälkeen neljä kuukautta aikaa tutkia tosiseikat ja tehdä lopullinen päätös siitä, voidaanko ehdotettu toimenpide toteuttaa. Perusteellisen tutkinnan aloittaminen on yksi menettelyvaihe eikä sinänsä vaikuta siihen, millaiseen lopputulokseen asiassa päädytään.
<P>Päätettyään aloittaa asian perusteellisen tutkimisen komissio jatkaa yksityiskohtaisten tietojen keräämistä, jolloin juridisena mittarina on todennäköisyys, että ehdotettu toimenpide luo määräävän aseman tai vahvistaa sellaista. Euroopan komission ja Yhdysvaltain kilpailuviranomaisten välisestä yhteistyöstä vuonna 1991 tehdyn bilateraalisen sopimuksen mukaisesti Euroopan komissio on analysoinut toimenpidettä yhteistyössä Yhdysvaltain kilpailuviranomaisen (Federal Trade Commission) kanssa. Komission päätös aloittaa asiassa perusteellinen tutkimus ei vaikuta Yhdysvalloissa tehtävän arvioinnin lopputulokseen. Asian tutkiminen Yhdysvalloissa on vielä kesken.
