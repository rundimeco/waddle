					<p align="right"><b>IP/05/384</b></p>
<p align="right">Briuselis, 2005 m. balandžio 4 d.</p>
<h1>
<a name="Heading4"></a><b>Komisijos 2005–2006 m. pavasario
ekonominė prognozė</b></h1>
<p><b><i>Po praėjusių metų antrąjį pusmetį buvusio
ekonominės veiklos sulėtėjimo tikimasi, kad vidaus paklausai
įgaunant pagreitį, 2005 m. euro zonos ir ES augimas vėl pasieks
potencialą. Prognozuojama, kad bendras BVP augimas euro zonoje sieks 1,6 %
ir 2,0 % ES (atitinkamai 2,1 % ir 2,3 % 2006 m.). Užimtumas augs tiek euro
zonoje tiek ES ir tai padės nežymiai sumažinti nedarbo lygį
2006 m. Viešieji finansai šiais metais turėtų beveik
nepakisti, o euro zonos ir ES deficitas turėtų siekti 2,6 %
BVP.</i></b></p>
<p>Po 2003 m. viduryje prasidėjusio augimo, kurį daugiausia skatino
pasaulio ekonomikos ir prekybos augimas, euro zonos ir ES-15 ekonomika 2004 m.
atitinkamai tvirtai augo 2 % ir 2,4 %. Tačiau, nors, kaip manoma, pasaulio
prekybos augimas aukščiausią tašką pasiekė 2004
m., nepaprastai aukštos naftos kainos ir stiprus euras sulėtino
ekonominę veiklą euro zonoje 2004 m. antrajame pusmetyje, o nuosmukis
toliau tęsėsi ir 2005 m. pradžioje. </p>
<p>Komisija 2005 m. euro zonoje prognozuoja metinį vidutinį 1,6 %, o
ES – 2,0 % BVP augimą. Ekonomikai vidutiniškai augant 2,1 % euro
zonoje ir 2,3 % ES, tikimasi, kad 2006 m. ekonominė veikla išsilygins.
</p>
<p>Prognozės šiems ir 2006 metams grindžiamos
didėsiančia vietine paklausa ir ypač tvaresniu investicijų
didėjimu. Taip pat tikimasi, kad per prognozuojamą laikotarpį
privatus vartojimas atsigaus tolygiau. Tokią perspektyvą lemia
šie pagrindiniai veiksniai: prie aplinkybių pritaikoma
makroekonominė politika, tolesnis žymus atlyginimų nedidinimas ir
nedidelė infliacija, palankios finansinės sąlygos,
didėjantis pelningumas ir pažanga vykdant struktūrines reformas,
kurios padės vartotojams ir verslininkams atgauti
pasitikėjimą.</p>
<p><b>3 milijonai naujų darbo vietų</b></p>
<p>Iš turimų duomenų galima spręsti, kad kol kas ekonomikos
pakilimas turėjo tik nežymią įtaką darbo rinkai.
Iš dalies tą sąlygoja didesnis atsparumas, pasireiškęs
buvusio nuosmukio metu, kai grynaisiais skaičiais darbo vietų
nesumažėjo, o nedarbo padidėjimas buvo gana ribotas, lyginant su
buvusiais ciklais. Tačiau bendras užimtumo augimas 2005 m. didės
iki 0,7 %, o 2006 m. iki 0,8%, lyginant su 2004 m. prognozuotais 0,5%
užimtumo augimu. Tikimasi, kad per 2005–2006 m. ES bus sukurta trys
milijonai naujų darbo vietų, tačiau 2006 m. nedarbo lygis
sumažės tik nežymiai – iki 8,7 %.  Iš dalies tai
galima paaiškinti įprastiniu darbo jėgos pagausėjimu, kai
pagerėjus ekonominei situacijai į darbo rinką patenka daugiau
žmonių. Komisija taip pat prognozuoja tolesnį euro zonos
viešųjų finansų būklės gerėjimą.</p>
<p>Tikimasi, kad vidutinis deficitas sieks 2,6 % BVP, palyginti su 2,7 % 2004 m.
(tai ir taip buvo geresnis rodiklis nei ankstesniais metais (2,8 %)).  Tikimasi,
kad bendras ES vidutinis deficitas 2005 m. sieks 2,6 % – t. y. tiek pat,
kaip ir 2004 m.  Po šiais vidutiniais dydžiais slypi žymūs
skirtumai pačioje ES, nes devynių šalių 2004 m. rodikliai
viršija 3 % pamatinę vertę. Tikimasi, kad šiais metais
iš šių devynių šalių penkiose šalyse
deficitai bus žymiai sumažinti (t. y. daugiau kaip pusę BVP
procentinio punkto). Komisijos prognozės dėl 2006 m. deficito yra
grindžiamos prielaida, kad biudžeto politika nesikeis. </p>
<p>Komisija įžvelgia keletą pavasario prognozių pervertinimo
pavojų: tolesnis naftos kainų kilimas, netvarkingi keitimo kurso
koregavimai ir silpnesnis vartotojų pasitikėjimas, kuris, jei
pasitvirtins, slėgs privataus vartojimo augimą ir gali pristabdyti
investicijų planus. Kita vertus, privatus vartojimas galėtų
įsibėgėti greičiau, skatinamas, <i>inter alia</i>, teigiamos
struktūrinių reformų įtakos.</p>
<p>Išsamesnė informacija apie esamas Europos ekonomikos prognozes
skelbiama interneto svetainėje:</p>
<p><a
href="http://ec.europa.eu/economy_finance/publications/european_economy/forecasts_en.htm">http://ec.europa.eu/economy_finance/publications/european_economy/forecasts_en.htm</a>
</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p>[Graphic in PDF & Word format]</p>
<p></p>
<p></p>

