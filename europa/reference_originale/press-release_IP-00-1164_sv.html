					
<P><B>IP/00/1164</B>
<P>Bryssel den 6 oktober 2000 
<H3>
<P><B>Kommissionen t</B><B>änker godk</B><B>änna vissa Visabest</B><B>ämmelser men mots</B><B>ätter sig andra</B></H3>
<P><I><B>Europeiska kommissionen avser att fatta ett positivt beslut ang</B></I><I><B>ående vissa best</B></I><I><B>ämmelser i Visa Internationals kortbetalningssystem, s</B></I><I><B>ärskilt den s</B></I><I><B>å kallade icke-diskrimineringsregeln. Det </B></I><I><B>är f</B></I><I><B>örsta g</B></I><I><B>ången som kommissionen fattar ett beslut om konkurrensbegr</B></I><I><B>änsningar i en fr</B></I><I><B>åga som g</B></I><I><B>äller ett internationellt kreditkort. Samtidigt har kommissionen skickat ett meddelande om inv</B></I><I><B>ändningar till Visa International ang</B></I><I><B>ående dess transaktionsavgift (interchange fee), med motiveringen att avgiften </B></I><I><B>är ett konkurrensbegr</B></I><I><B>änsande kollektivt prisavtal.</B></I>
<P>Efter grundliga undersökningar anser kommissionen att den kan godta vissa bestämmelser i Visa Internationals kortbetalningssystem, som anmälts för formellt godkännande. En av dessa bestämmelser är den så kallade icke-diskrimineringsregeln. Det är en bestämmelse som hindrar inköpsställen från att belasta kunder som betalar med Visakort med en extra avgift. Kommissionen kommer inom kort att offentliggöra ett tillkännagivande i Europeiska gemenskapernas officiella tidning och lämna tredje man tillfälle att framföra synpunkter inom en månad innan ett slutligt beslut fattas.
<P>Även om kommissionen i början ställde sig negativ till denna regel har man nu dragit slutsatsen att det inte skulle öka konkurrensen särskilt om den avskaffades. Man har kommit fram till detta genom marknadsundersökningar i Sverige och Nederländerna, där icke-diskrimineringsregeln avskaffats efter ingripanden från nationella konkurrensmyndigheter. 
<P>Kommissionen har också för avsikt att fatta ett positivt beslut vad gäller de ändrade Visareglerna för gränsöverskridande tjänster. I början förbjöd Visas regler medlemsbankerna att ställa ut kort till innehavare utanför hemlandet eller att ansluta köpställen i andra medlemsstater, eller tillät det endast i begränsad omfattning.  Nu har emellertid Visa International betydligt ökat möjligheterna till utställande och innehav av Visakort utanför hemlandet. Efter de senaste ändringarna i maj i år tillåter Visa International utställande och innehav utanför hemlandet utan någon föregående etablering av filialer eller dotterbolag i landet i fråga. 
<P>Ett formellt kommissionsbeslut om dessa frågor planeras före årets slut.
<P>Kommissionen är emellertid tveksam till om en annan kontroversiell Visabestämmelse, nämligen transaktionsavgiften (interchange fee), är förenlig med EG:s konkurrenslagstiftning. Transaktionsavgiften betalas av inköpsställets bank till kortinnehavarens bank för varje korttransaktion. Beloppet bestäms av Visa International, och utgör ett avtal mellan Visas anslutna medlemsbanker. I praktiken överför de banker som måste betala avgiften den på sina kunder, inköpsställena. I genomsnitt är avgiften ungefär 80 % av det totala belopp köpmannen betalar till sin bank varje gång han tar emot betalning med Visakort.
<P>Eurocommerce, en europeisk intresseorganisation för detaljhandeln, har lämnat in ett formellt klagomål till kommissionen angående Visas och andra  kortbetalningssystems regler för transaktionsavgifter.
<P>I det meddelande om invändningar som nu har utfärdats till Visa International menar kommissionen att avgiften för internationella transaktioner utgör ett konkurrensbegränsande kollektivt prisavtal. Kommissionen anser inte att Visa International hittills har gett några övertygande argument för att avgiften skulle uppfylla de kumulativa villkoren för undantag enligt EG:s bestämmelser om konkurrensbegränsande avtal, som t.ex. att den är oumbärlig för att Visa-kortbetalningssystemet skall fungera. Eurocommerce påpekar också att andra kortbetalningssystem, som t.ex. ec-Karte i Tyskland, fungerar utan transaktionsavgifter.
<P>Meddelandet om invändningar är ett inledande steg i förfarandet och ger ingen hänvisning om utredningens slutliga resultat. Visa ombeds lämna skriftliga synpunkter, och kan också be om en muntlig hearing. Kommissionen hoppas komma fram till ett slutligt beslut om transaktionsavgiften under första halvåret 2001. 
<P>Flera andra fall som behandlas av kommissionen just nu gäller kortbetalningssystem där liknande frågor uppkommer. De förväntade kommissionsbesluten i fallet Visa International är därför av stor betydelse för hur de andra fallen kommer att lösas.
<P>"Konsumenterna måste kunna använda kort för att betala när de handlar. Men kortföretagen och bankerna bör inte tvinga köpmännen att betala för korttransaktionerna, som givetvis för med sig kostnader. Kommissionen ställer sig särskilt tvivlande till om den bankavgift Visa fastställt för varje korttransaktion och som i praktiken läggs över på köpmännen är nödvändig, och har bett Visa kommentera detta", sade Mario Monti, EU-kommissionär för konkurrensfrågor.
<P><B>Ytterligare information</B>
<P>Europeiska kommissionens Visaärende har inte något samband med ett ärende som för närvarande behandlas av Förenta staternas Department of Justice mot Visa och MasterCard International. Ärendet koncentreras på att Visa och MasterCard ägs av samma banker och på regler som hindrar medlemsbankerna från att utfärda konkurrerande kort som t.ex. Discovery eller American Express - så kallad exklusivitet. Visas europeiska styrelse hade planer på att införa en liknande exklusivitetsbestämmelse i Europa i mitten på nittiotalet, men avstod sedan kommissionens dåvarande ledamot med ansvar för konkurrensfrågor gick ut offentligt med en varning om att Visas förslag inte kunde godkännas. (se IP/96/585) 
