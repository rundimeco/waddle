					
<P><B>IP/00/1381</B>
<P>Bruxelles, 29 novembre 2000
<H3>
<P><B>Nuove iniziative per promuovere le pari opportunit</B><B>à all'interno della Commissione</B></H3>
<P><I><B>Prendendo lo spunto da sue recenti iniziative, segnatamente dagli sforzi intesi ad incrementare l'accesso di funzionari donne qualificate ai posti di dirigenza, la Commissione ha adottato oggi una vasta gamma di proposte sulla promozione delle pari opportunit</B></I><I><B>à per il suo personale, a prescindere dalla razza, dal sesso, dalle tendenze sessuali, dagli handicap, dalle convinzioni religiose o dall'et</B></I><I><B>à. Alcune di queste misure richiedono una modifica dello statuto del personale, altre implicano modifiche delle prassi gestionali interne. Tali misure vanno dalla modesta azione di ammoderenamento della terminologia utilizzata nello statuto del personale, per renderlo neutro rispetto al genere, alla modifica sostanziale dell'inversione dell'onere della prova a carico del datore di lavoro in caso di presunte discriminazioni. In una serie di decisioni connesse, adottate in ottobre, la Commissione propone di migliorare le disposizioni in materia di congedo di maternit</B></I><I><B>à, paternit</B></I><I><B>à, parentale e di aspettativa per motivi personali nonch</B></I><I><B>é di agevolare forme di attivit</B></I><I><B>à pi</B></I><I><B>ù flessibili, quali il lavoro a tempo parziale, in casi appropriati.</B></I>
<P>Nell'accogliere favorevolmente queste proposte, il Vicepresidente Kinnock e la Commissaria Diamantopoulou hanno affermato che queste proposte costituiscono un'ulteriore prova del chiaro impegno della Commissione Prodi di favorire l'equilibrio fra donne e uomini, invero pari opportunità in assoluto. La Commissione ha il dovere e l'interesse di garantire che le condizioni di lavoro del personale non solo rispettino pienamente la normativa europea, ma offrano altresì un ambiente di lavoro che continui ad attirare da tutti gli Stati membri il personale meglio qualificato di cui la Commissione ha bisogno per espletare i propri compiti in modo efficace.
<P>Le proposte sono suddivise in tre testi:
<P><U>Il documento consultivo sulle pari opportunit</U><U>à</U> riformula le disposizioni dello statuto del personale sulla parità di trattamento per conformarle alle disposizioni dell'articolo 13 del trattato, includendo specificamente il concetto di disabilità come elemento che richiede particolare attenzione. Il documento stabilisce che l'onere della prova in caso di presunte discriminazioni incombe al datore di lavoro e riconosce, sulla base dell'articolo 13, che le molestie sono una forma di discriminazione. Oltre agli obiettivi e alle misure già definiti per migliorare l'equilibrio fra donne e uomini,  la Commissione propone di considerare il possibile riconoscimento, nel quadro dello statuto dei funzionari, dei diritti delle coppie stabili al di fuori del matrimonio sulla scorta di uno studio giuridico che sarà ultimato entro l'estate del 2001. Di concerto con gli Stati membri, la Commissione studierà possibili soluzioni  per incrementare l'assunzione di persone appartenenti  a minoranze etniche e intensificherà gli sforzi intesi a garantire la divulgazione, fra le minoranze, delle informazioni sulle possibilità di assunzione.
<P>Questa proposta deve essere considerata come una parte importante della strategia globale della Commissione in materia di pari opportunità che include anche recenti iniziative sulla nomina di donne a posti dirigenziali e sul miglioramento dell'ambiente di lavoro (cfr. sotto), nonché proposte sulla politica sociale, la mobilità, l'assunzione ecc. che dovranno essere presentate nel mese di dicembre. 
<P><U>Il documento consultivo sul miglioramento delle prospettive per i disabili</U> illustra gli sforzi compiuti in questo settore, ad esempio dispositivi speciali in occasione degli esami di ammissione e costanti miglioramenti dell'architettura degli edifici della Commissione. Per favorire ulteriormente l'integrazione dei disabili nella Commissione, il mandato del comitato interservizi della DG Occupazione e Affari sociali, che consiglia la Commissione su problemi di politica in materia di disabili, sarà esteso per includere la prassi interna della Commissione in questo settore. Infine, i responsabili della gestione delle risorse umane coordineranno i loro sforzi, di concerto con il servizio medico, per consentire ai membri del personale colpiti da handicap nel corso della carriera di continuare a lavorare se lo desiderano e se le loro condizioni sanitarie lo consentono e questo grazie alla disponibilità di attrezzature appropriate, di possibilità di riconversione e la riorganizzazione delle condizioni di lavoro.
<P><U>Il documento consultivo sui congedi familiari e sulle formule flessibili di lavoro </U>incrementa ed amplia le possibilità offerte ai funzionari di ottenere un congedo per ragioni familiari o per motivi personali. Il principio basilare di queste proposte è di garantire che donne e uomini possano occuparsi dei figli e di altri familiari. Le misure in parola includono ad esempio l'estensione del congedo di maternità a 20 settimane e la possibilità per la madre di dividere parte del congedo di maternità con il padre, l'estensione del congedo d'adozione al padre adottivo e l'introduzione di un congedo parentale fino a quando il bambino abbia compiuto 8 anni. In pratica, i diritti e gli obblighi variano in funzione del tipo di congedo. Le proposte della Commissione introducono inoltre il diritto a svolgere l'attività a tempo parziale per i funzionari che si occupano di un figlio gravemente ammalato, handicappato o in età prescolastica., 
<P>Questi documenti consultivi saranno ora presentati, per consultazione, ai rappresentanti del personale prima di passare in seconda lettura al Collegio. 
