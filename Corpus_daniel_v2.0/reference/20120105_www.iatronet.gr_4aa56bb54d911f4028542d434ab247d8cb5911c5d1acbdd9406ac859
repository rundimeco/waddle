<p>Euromedica: Αυτόνομες θυγατρικές ‘Aρωγή ‘και ‘Aποκατάσταση’</p>
<p>Ημερομηνία δημοσίευσης: 4 Ιανουαρίου 2012</p>
<p>Εγκαταλείπεται για την ώρα η απορρόφηση των 2 κέντρων αποκατάστασης της Euromedica, ‘Αρωγή’ και ‘Αποκατάσταση’, εξαιτίας της δυσμενούς οικονομικής συγκυρίας και των ανακατατάξεων στην υγεία που θα επέλθουν με τη δημιουργία του ΕΟΠΥΥ.</p>
<p>Η απορρόφηση δεν κρίθηκε ως συμφέρον βήμα, οπότε τα 2 κέντρα θα συνεχίσουν να λειτουργούν αυτόνομα ως 100% θυγατρικές του ομίλου Εuromedica. Αυτό αποφασίστηκε την Τετάρτη κατά την επαναληπτική γενική συνέλευση της Euromedica. Στο περιθώριο της συνέλευσης αναφέρθηκε ότι στις αρχές του 2013 αναμένεται να ολοκληρωθεί η κατασκευή των κέντρων αποκατάστασης σε Αθήνα και Καβάλα, ενώ προχωρεί η κατασκευή των αντίστοιχων κέντρων στην Κοζάνη και το Ηράκλειο Κρήτης. Παράλληλα, συνεχίζεται ο εξοπλισμός της Γενικής κλινικής στην Κέρκυρα, ενώ προωθείται η ανάπτυξη της ογκολογικής κλινικής Θεσσαλονίκης και της ψυχιατρικής στην Πάτρα.</p>
