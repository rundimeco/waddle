<p>Υστατος αποχαιρετισμός στον Κιμ Γιονγκ Ιλ</p>
<p>ΠΙΟΝΓΙΑΝΓΚ.--</p>
<p>Το τελευταίο αντίο στον ηγέτη τους Κιμ Γιονγκ Ιλ είπαν χτες εκατομμύρια Βορειοκορεάτες παρακολουθώντας τη νεκρική πομπή και την επικήδεια τελετή στη χιονισμένη και παγωμένη πρωτεύουσα της ΛΔ Κορέας, Πιονγιάνγκ.</p>
<p>Της νεκρικής πομπής προηγούνταν μία μαύρη λιμουζίνα που μετέφερε πορτρέτο του αποθανόντος προέδρου, ακολουθούσε άλλη που μετέφερε μία τεράστια λευκή ανθοδέσμη και στη συνέχεια ακολουθούμε η νεκροφόρα, δεξιά της οποίας βάδιζε ο Κιμ Γιονγκ-Ουν, ο τρίτος και νεότερος από τους γιους του πρώην προέδρου που αναλαμβάνει το ύπατο αξίωμα της χώρας. Αριστερά της νεκροφόρας πορεύονταν ένστολοι ανώτατοι στρατιωτικοί αξιωματούχοι με πρώτο τον αρχηγό του Γενικού Επιτελείου Ρι Γιονγκ-Χο. Ο Κιμ Γιονγκ-Ιλ πέθανε στις 17 Δεκεμβρίου από ανακοπή σε ηλικία 69 ετών. Ηγήθηκε της χώρας μετά το θάνατο του πατέρα του και ιδρυτή της ΛΔ Κορέας Κιμ ιλ-Σουνγκ το 1994.</p>
