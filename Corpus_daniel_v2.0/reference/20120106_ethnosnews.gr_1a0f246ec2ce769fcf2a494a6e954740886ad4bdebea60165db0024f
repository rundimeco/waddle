<p>Η ΕΥΛΟΓΙΑ ΤΗΣ ΠΟΙΜΑΝΤΙΚΗΣ ΕΠΙΣΚΕΨΗΣ ΤΟΥ ΠΑΝΑΓΙΟΤΑΤΟΥ ΣΤΟΝ ΑΘΩΝΑΟ</p>
<p>Του Παναγιώτη Τελεβάντου</p>
<p>Μέχρι τα μέσα της δεκαετίας του 1970 το Αγιον Ορος έφθινε σε βαθμό που γίνονταν σοβαρές σκέψεις να εγκαστασταθούν υπάλληλοι μουσείου για να φυλάνε και να δείχνουν τους θησαυρούς στους προσκυνητές.!!!</p>
<p>Σήμερα σφύζει από ζωή. Οι Μονές επανδρώθηκαν με νέους και μορφωμένους κληρικούς, τα μοναστήρια ανακαινίζονται, οι ατίμητοι θησαυροί συντηρούνται και.....</p>
<p>η αίγλη του Αγίου Ορους απέκτησε όχι μόνον πανορθόδοξη αλλά και παγκόσμια ακτινοβολία.</p>
<p>Ο Παναγιότατος συγκίνησε τους πιστούς με το εκκλησιαστικό φρόνημα που επέδειξε να εορτάσει την εικοσαετία της πατριαρχίας του σαν “καλόγηρος” και όχι σαν κοσμικός άρχοντας. Στο Αγιον Ορος! Με προσευχή, αγρυπνία και ποιμαντική επίσκεψη σε μονές και κελλία.</p>
<p>Η ποιμαντορική επίσκεψη του Παναγιότατου στο Αγιον Ορος ήταν πραγματικά ότι καλύτερο μπορούσε να κάνει ο Παναγιότατος για την εικοσαετία της Πατριαρχίας του.</p>
<p>Συγκρίνετε τη σεμνότητα και το ήθος που εόρτασε ο Παναγιότατος την εικοσαετία της πατριαρχίας του στο προπύργιο της Ορθοδοξίας με τη φρίκη της χειροτονίας του νέου βοηθού επισκόπου Διαυλείας Γαβριήλ στην οποία παρέστησαν δεκάδες αργόσχολων ιεραρχών, οι οποίοι άγνωστο για ποιο λόγο έσπευσαν ομοθυμαδόν για να χειροτονήσουν μια μετριότητα - με πλούσιο οικουμενιστικό βιογραφικό - που χρημάτισε αυλικός των δύο τελευταίων Αρχιεπισκόπων.</p>
