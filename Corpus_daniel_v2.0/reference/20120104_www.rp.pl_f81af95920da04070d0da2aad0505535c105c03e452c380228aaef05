<p>Czeczeńska mafia to popkulturowy mit</p>
<p>Michał Płociński 04-01-2012, ostatnia aktualizacja 04-01-2012 02:01</p>
<p>Od początku roku obowiązuje abolicja dla cudzoziemców, którzy od dawna przebywają u nas nielegalnie. Czy mamy problem z zamkniętymi społecznościami cudzoziemców, które tworzą własne podziemie kulturowe?</p>
<p>Mikołaj Pawlak: To kalka przenoszona z tego, jak się mówi o cudzoziemcach w krajach Europy Zachodniej. U nas te procesy są inne, bo imigrantów w Polsce jest znacząco mniej. Jest ich wręcz na tyle mało, że nie byliby w stanie takich zamkniętych struktur stworzyć. W mediach jednak często pojawiają się sygnały, że mamy problem np. z przestępczością zorganizowaną wśród imigrantów. Rozpowszechniane jest to w kulturze popularnej – w serialu „Pitbull" na przykład pojawił się wątek mafii ormiańskiej...</p>
<p>Mówi się też o mafii czeczeńskiej...</p>
<p>To gruba przesada. Media często donoszą o przestępstwach popełnianych przez Ormian, o nieopodatkowanej działalności gospodarczej, jaką prowadzą itd. Wiele mówi się też o Wietnamczykach. Jednak wyolbrzymianie tego i wysnuwanie dalekosiężnych wniosków to tylko efekt odnoszenia naszych drobnych problemów do poważnych kłopotów, jakie z imigrantami ma Europa Zachodnia. Choć ten strach jest naturalny. Skoro bowiem np. Wietnamczycy wyglądają inaczej niż my, są też nam tak odlegli kulturowo, to wielu ludzi instynktownie myśli, że oni na pewno coś tam knują i spiskują...</p>
<p>Ale problem istnieje naprawdę.</p>
<p>W każdej grupie popełniane są przestępstwa, ale o życiu cudzoziemców w Polsce dowiadujemy się z mediów tylko przy okazji sensacyjnych i skandalicznych</p>
<p>wydarzeń. A o tym, jak oni codziennie pracują, jak żyją, jakie mają zwyczaje i co się u nich dzieje w rzeczywistości, nie wiemy nic.</p>
<p>Czyli czego nie wiemy?</p>
<p>Choćby tego, że podczas ostatnich powodzi Czeczeni mieszkający w ośrodkach dla cudzoziemców zgłosili się na ochotnika, by jeździć do zalanych miejscowości i pomagać ich mieszkańcom. A po  katastrofie smoleńskiej przedstawiciele wielu kultur mieszkających w Polsce pojawiali się na Krakowskim Przedmieściu w Warszawie, by składać hołd ofiarom. Ale to sensacji nie wzbudzało.</p>
<p>Rzeczpospolita</p>
<p>© Wszystkie prawa zastrzeżone</p>
<p>Żadna część jak i całość utworów zawartych w dzienniku nie może być powielana i rozpowszechniania lub dalej rozpowszechniana w jakiejkolwiek formie i w jakikolwiek sposób (w tym także elektroniczny lub mechaniczny lub inny albo na wszelkich polach eksploatacji) włącznie z kopiowaniem, szeroko pojętą digitalizacją, fotokopiowaniem lub kopiowaniem, w tym także zamieszczaniem w Internecie - bez pisemnej zgody PRESSPUBLICA Sp. z o.o. Jakiekolwiek użycie lub wykorzystanie utworów w całości lub w części bez zgody PRESSPUBLICA Sp. z o.o. lub autorów z naruszeniem prawa jest zabronione pod groźbą kary i może być ścigane prawnie.</p>
