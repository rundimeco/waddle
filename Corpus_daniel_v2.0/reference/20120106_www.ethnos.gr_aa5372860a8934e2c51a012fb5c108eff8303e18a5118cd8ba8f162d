<p>Προστατεύστε τον οργανισμό από τη γρίπη που έρχεται</p>
<p>Οι ειδικοί του ΚΕΕΛΠΝΟ είναι καθησυχαστικοί, καλούν όμως τις ευπαθείς ομάδες να εμβολιστούν άμεσα</p>
<p>Μαζί με τον νέο χρόνο έρχεται συνήθως και η γρίπη, ενώ οι ιώσεις είναι ήδη εδώ. Δεν υπάρχει λόγος ανησυχίας. Σύμφωνα με τους ειδικούς, ο ιός που αναμένεται να επικρατήσει στη χώρα μας είναι ο γνωστός Α (Η1Ν1) 2009 ή πανδημικός. Μόνο που φέτος δεν προκαλεί τρόμο. Εχει υποβιβαστεί σε ιό εποχικής γρίπης και καλύπτεται από το κοινό αντιγριπικό εμβόλιο.</p>
<p>Ο εμβολιασμός παραμένει ο πρώτος και καλύτερος τρόπος προστασίας, συμβουλεύουν οι ειδικοί του Κέντρου Ελέγχου και Πρόληψης Νοσημάτων (ΚΕΕΛΠΝΟ). Παραμένουν καθησυχαστικοί, λόγω της ήπιας επιδημιολογικής εικόνας.</p>
<p>Καλούν, όμως, όσους ανήκουν στις ευπαθείς ομάδες να εμβολιαστούν άμεσα, σημειώνοντας ότι οι έγκυες και οι παχύσαρκοι περιλαμβάνονται και φέτος στις ομάδες του πληθυσμού που κινδυνεύουν περισσότερο.</p>
<p>Το «Εθνος – Υγεία» παρέχει σήμερα τις πληροφορίες που πρέπει να έχουμε υπόψη μας, ώστε να περάσουμε αλώβητοι τη γρίπη και τις ιώσεις. Θυμίζοντας – με έμφαση– ότι τα αντιβιοτικά δεν βοηθούν και πρέπει να λαμβάνονται μόνον με ιατρική συμβουλή.</p>
<p>Δίνει, επίσης, συμβουλές για τη διατροφή, η οποία μπορεί να βοηθήσει στο να ξεπεράσουμε την ίωση ή τη γρίπη.</p>
<p>Ασπίδα στις ιώσεις ο εμβολιασμός και η σωστή διατροφή</p>
