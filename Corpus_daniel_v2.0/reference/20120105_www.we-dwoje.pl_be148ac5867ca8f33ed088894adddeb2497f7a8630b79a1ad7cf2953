<p>Elegancka czerń i czerwień 2012</p>
<p>Co najlepiej będzie się prezentować w karnawale? Czerwień oraz czerń! Ale nie byle jaka - musi być elegancka i wyrafinowana... Odpowiednie wydanie to podstawa. Zobacz, co proponują największe domy mody.</p>
<p>Czerwień czy czerń? Co wybrać? Oto jest pytanie... Postaw na jeden z kolorów i uwodź podczas karnawału zmysłową kobiecością!</p>
<p>Karnawał cechuje się ciekawymi bankietami, imprezami i balami! Warto więc wybrać coś eleganckiego, ale szalenie modnego. Tego roku stawiaj na czerń oraz czerwień - oba te kolory wiodą absolutny prym podczas zabaw. Jednak nie wystarczy wybrać kolor, należy również postawić na ciekawą formę! Właśnie dlatego zwracaj uwagę na cekiny, hafty, ciekawe szycia czy... futra. Uzupełnij to odpowiednim makijażem oraz zjawiskową biżuterią i stań się absolutną królową balu. Zobacz, jakie ciekawe kreacje oraz stylizacje proponują największe domy mody znane ze swej niewymuszonej elegancji.</p>
<p>Alberta Ferreti</p>
<p>Dom mody znany z projektów szytych na miarę kobiety XXI wieku. Kreacje niezapomniane, bazujące na klasyce, podkreślają atuty sylwetki. Tym razem projektantka postawiła na koronki, jedwabie i satynę. Nie zabrakło również brokatu na spodniach oraz pięknych haftów, wyszywanych złotymi nićmi. Drobne detale zastępowały całkowicie biżuterię, a same modelki propagowały eleganckie upięcia i subtelne makijaże...</p>
<p>Diane von Furstenberg</p>
<p>Pokaz absolutnie ezoteryczny. Kreacje, które dumnie prezentowano na wybiegu u Diane von Furstenberg były szalenie seksowne! Nie chodziło tutaj tylko o ich głęboki kolor czerwieni, ale również kroje, które absolutnie skupiły się na kobiecych wcięciach, dekoltach oraz ramionach. Część projektów emanowała inspiracjami gorącego Meksyku, nut flamenco oraz stateczności Orientu. Modelki prezentowały również zmysłowe makijaże oraz eleganckie upięcia.</p>
<p>Celine</p>
<p>Kreacje domu mody Celine bazowały na trendach lat 70-tych. Wszystko było tematyczne od stóp do głów - elegancja, prostota oraz detal. Poszczególne projekty wykonane w czerni skupiały się na unikatowych elementach bądź całości. Przykładem są futrzane kreacje, swetrowe sukienki oraz koszule wzbogacone oliwkową skórą. Ciekawe były również fryzury oraz makijaż, jakie prezentowały modelki. Nas jednak najbardziej zadziwiły buty na styl męski, które idealnie pasowały do całej konwencji.</p>
<p>Lanvin</p>
<p>Dom mody Lanvin każdego sezonu oferuje specyficzne dla siebie projekty, nie opierając się masowym trendom. Kreacje skupiła się na linii ramion, budując kobieca sylwetkę na nowo. Nas szalenie zaciekawiła niezwykła masywna biżuteria, jaką można było często oglądać podczas pokazu. Objętościowe naszyjniki, ciekawe bransolety i broszki były idealnym uzupełnieniem dla kolekcji. Modelki ukazały niesforne upięcia włosów oaz kontrastujące z nimi, piękne kobiece makijaże.</p>
<p>Gucci</p>
<p>Jeden z najbarwniejszych pokazów należał do domu mody Gucci. Oferowane kreacje mieniły się fantastycznymi zestawieniami palety barw. Całość kolekcji oscylowała w tak różnorodnych płaszczyznach, że z trudem można wymieć trendy, jakie ją opanowały. Wspólnym mianownikiem jest jednak piękno pokazu. Nas zachwyciły kreacje z kwiatami! Równie intrygujące były przybrudzone czerwienie, których materiały rozciągały się na kobiecą sylwetkę, zakrywając sporo a mimo to, budząc wszystkie zmysły...</p>
