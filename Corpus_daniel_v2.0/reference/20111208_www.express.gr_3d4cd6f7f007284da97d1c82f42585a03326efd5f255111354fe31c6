<p>Δωρεάν εμβολιασμούς σε παιδιά ξεκινούν οι Γιατροί του Κόσμου</p>
<p>Πηγή: Express.gr 08/12/11-17:04</p>
<p>Πρόγραμμα δωρεάν εμβολιασμών για τα παιδιά που εξυπηρετούνται στο πολυϊατρείο του Περάματος θα ξεκινήσουν οι Γιατροί του Κόσμου με την υποστήριξη μεγάλου ιατρικού ιδιωτικού ομίλου, με αφορμή την Παγκόσμια Ημέρα Παιδιού (11 Δεκεμβρίου).</p>
<p>Η ειδική τελετή παράδοσης των εμβολίων, παρουσία εκπροσώπων των Γιατρών του Κόσμου, του ιατρικού ομίλου, αλλά και συνεργαζόμενων με την οργάνωση παιδιάτρων της ευρύτερης περιοχής θα γίνει την ερχόμενη Δευτέρα στις 11:00 το πρωί στο πολυϊατρείο των Γιατρών του Κόσμου στο Πέραμα (Αριστείδου 5 και Ξενοφώντος, τηλ: 2104414718)</p>
<p>Στόχος της νέας αυτής συνεργασίας είναι η στήριξη παιδιών από οικογένειες που λόγω της οικονομικής κρίσης έχουν χάσει το βασικότερο δικαίωμά τους, της πρόσβασης στην υγεία.</p>
