<p>Gigantyczne pranie na wrocławskim stadionie</p>
<p>Wczoraj, 3 stycznia (11:57)</p>
<p>Kompleksowe pranie i czyszczenie czeka membranę - materiał, który otula 43-tysięczny Stadion Miejski we Wrocławiu. Przez ostatnich kilka miesięcy ogromna płachta wybrudziła się kurzem, jaki unosił się na placu budowy. Wyszorować trzeba prawie 23 tysiące metrów kwadratowych materiału.</p>
<p>Do czyszczenia membrany zostaną użyte najwyższej klasy odkurzacze wysokociśnieniowe. Specjalistyczne pistolety będą spryskiwały powłokę wodą i specjalnymi detergentami, aby okładzina odzyskała swój kolor.</p>
<p>Pranie będzie trwać przynajmniej kilka dni, bo membrana ma aż 22 800 metrów kwadratowych powierzchni, co odpowiada wielkości prawie czterystu 60-metrowych mieszkań. Ważąca 16 ton powłoka okala stadion na wysokości czterech kondygnacji równych niemal ośmiu piętrom wieżowca - tłumaczy Michał Szpak ze spółki Wrocław 2012.</p>
<p>Biała - ostatecznie - membrana dzięki zastosowaniu specjalnego oświetlenia będzie mogła prezentować się w różnych kolorach. I tak na przykład, kiedy na stadionie mecz będzie rozgrywała Polska, powłoka zostanie podświetlona na biało-czerwono. Kiedy na murawę wybiegną piłkarze Śląska Wrocław, stadion rozświetli się w klubowych zielono-biało-czerwonych barwach.</p>
<p>Wielkie czyszczenie wrocławskiego stadionu liczba zdjęć: 11</p>
