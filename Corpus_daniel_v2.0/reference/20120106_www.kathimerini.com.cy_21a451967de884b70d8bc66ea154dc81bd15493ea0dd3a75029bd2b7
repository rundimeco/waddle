<p>Νέα μέθοδο εμβολίων βασιζόμενη σε ιό χιμπατζήδων ανέπτυξαν Ιταλοί</p>
<p>Ενα πολλά υποσχόμενο εμβόλιο κατά της Ηπατίτιδας Γ κατασκεύασαν Ιταλοί επιστήμονες, οι οποίοι ανέπτυξαν μια νέα μέθοδο παραγωγής εμβολίων, βασιζόμενη σε ιούς χιμπατζήδων.</p>
<p>Οπως αναφέρει το πρακτορείο ειδήσεων ANSAmed, αν και οι ιοί των χιμπατζήδων δεν μπορούν να επιφέρουν οποιαδήποτε ζημιά στον ανθρώπινο οργανισμό, εντούτοις είναι άγνωστοι για το ανθρώπινο ανοσοποιητικό σύστημα το οποίο με τη σειρά του μπορεί να αναπτύξει μια αντίδραση αντισωμάτων που θα είναι πολύ πιο ισχυρά από τους κλασσικούς ιούς που χρησιμοποιούνται σήμερα.</p>
<p>Σύμφωνα με το ιατρικό περιοδικό ''Translational Medicine'' το εμβόλιο για την Ηπατίτιδα Γ πέρασε με επιτυχία τα πρώτα στάδια δοκιμών σε ανθρώπους.</p>
<p>Η νέα μέθοδος που ανέπτυξαν οι Ιταλοί επιστήμονες ανοίγει, σύμφωνα με τους ίδιους, τον δρόμο για την κατασκευή και άλλων εμβολίων όπως για την μαλάρια, τον ιό Εμπολα αλλά και για ένα γενικό εμβόλιο κατά της γρίπης.</p>
