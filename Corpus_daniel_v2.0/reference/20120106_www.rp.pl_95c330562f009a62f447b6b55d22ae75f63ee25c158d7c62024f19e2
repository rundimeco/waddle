<p>W Sofii pobito szefa unijnej agencji</p>
<p>katk 30-12-2011, ostatnia aktualizacja 30-12-2011 17:46</p>
<p>Szef bułgarskiej agencji, odpowiedzialnej za unijną pomoc dla rolnictwa, został pobity przy wejściu do budynku w Sofii, w którym mieszka</p>
<p>Obrażenia 47-letniego Rumena Poroszanowa opatrzono w klinice wojskowej w Sofii. Premier Bojko Borysow powiązał napaść na Poroszanowa z tym, że jego agencja walczy z nadużyciami w korzystaniu z unijnej pomocy. Podkreślił, że od 2010 roku Bułgaria wykorzystała o 54,5 proc. więcej unijnej pomocy dla rolnictwa, a jednocześnie położono kres wielu nielegalnym machinacjom w tej dziedzinie.</p>
<p>Poroszanow kieruje agencją od marca 2011 roku. Sprawców napaści nie ustalono.</p>
