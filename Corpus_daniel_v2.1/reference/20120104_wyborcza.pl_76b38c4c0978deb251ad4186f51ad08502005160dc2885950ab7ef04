<p>Nowy komendant policji w środę?w, krzem2012-01-03, ostatnia aktualizacja 2012-01-03 19:46</p>
<p>Minister spraw wewnętrznych Jacek Cichocki nie poprzestaje na zdymisjonowaniu wiceministra Adama Rapackiego. Ma odejść także komendant główny policji gen. Andrzej Matejuk.</p>
<p>Fot. Sławomir Kamiński / Agencja Gazeta</p>
<p>Komendant główny policji Andrzej Matejuk</p>
<p>Dlaczego Rapacki powinien odejść(03-01-12, 14:26)Dlaczego odchodzi Rapacki?(03-01-12, 12:30)Policja pompuje statystyki, więc o przestępczości wiemy niewiele(01-12-11, 20:30)Łapanka sprawozdawcza, czyli jak policja pompuje statystyki</p>
<p>W środę informacje o przyczynach zmian na szczytach MSW i służb mundurowych ma przedstawić opinii publicznej nowy szef MSW Jacek Cichocki. Według naszych informacji, kandydatami na nowego komendanta głównego są generał Dariusz Biel, komendant policji na Śląsku, lub Marek Działoszyński, komendant wojewódzki policji w Łodzi.</p>
<p>Nasze źródła nie potwierdzają informacji, że zdymisjonowany ma być także szef BOR. Zarówno BOR jaki Policja były nadzorowane przez Rapackiego.</p>
<p>O odejściu gen. Rapackiego (przez cztery lata nadzorował policję i służby mundurowe) resort oficjalnie poinformował we wtorek.</p>
<p>Sam Rapacki, potwierdzając fakt dymisji, odmówił ujawnienia przyczyn, choć rzucił "Do tanga trzeba dwojga", sugerując, że nie zgadzał się z nowym ministrem.</p>
<p>Dodał, że na razie nie ma planów na przyszłość. - Każdy etap życia kiedyś się kończy. Cztery lata na stanowisku wiceministra spraw wewnętrznych to długi okres jak na historię resortu - mówił.</p>
