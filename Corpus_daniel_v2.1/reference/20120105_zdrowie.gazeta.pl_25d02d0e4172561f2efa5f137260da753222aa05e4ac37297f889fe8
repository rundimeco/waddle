<p>Sześć kolorów: herbata!</p>
<p>Eliza Dolecka</p>
<p>Biała, zielona, czerwona, czarna, a nawet żółta i niebieska! Która herbata najlepsza? To zależy, czego ci trzeba. Pewne zalety są dla naparów wspólne, ale nie oznacza to, że wszystkie. I w przypadku herbaty kolor jednak ma znaczenie!</p>
<p>Zawsze dla zdrowia</p>
<p>poprzednie 1/7następne</p>
<p>Według legendy odkrycie herbacianego naparu zawdzięczamy przypadkowi. Ponoć, jakieś 2737 lat p.n.e, chiński cesarz Szen Nung delektował się gorącą wodą, by, zgodnie z chińską maksymą, "trzymać ciepły żołądek" dla zdrowia. Trzeba trafu: do napoju wpadło kilka liści rośliny z gatunku Camellia sinensis (herbata chińska). Szczęśliwe: cesarz, miast wylać "zanieczyszczony" płyn, skosztował go. Smak i aromat tak go zachwyciły, że został pierwszym wśród smakoszy. Potem już jakoś poszło. Na cały świat.</p>
<p>Chociaż nie jesteśmy Azjatami, kochamy herbatę. Doskonale rozgrzewa zimą, znakomicie, mrożona, chłodzi latem. Chętnie zresztą nazywamy "herbatą" każdy napar ziołowy (poznaj ziołową listę przebojów): nawet te, które na pewno nie powstały z liści oraz pąków rośliny z rodziny Camellia. I bardzo dobrze: ziołowe herbatki zazwyczaj wpływają na nas korzystnie, a prawdziwa herbata z liści herbaty jest już prawdziwą królową wśród naparów.</p>
<p>Herbatę przez wieki tłumy naukowców przebadały na wszystkie strony. Teraz wiemy już na pewno, że, niezależnie od koloru, herbata:</p>
<p>opóźnia procesy starzenia,</p>
<p>zapobiega zawałowi serca, alergiom i niektórym nowotworom,</p>
<p>wspiera odporność,</p>
<p>dodaje energii,</p>
<p>pomaga się odprężyć,</p>
<p>oczyszcza organizm,</p>
<p>działa kojąco na żołądek,</p>
<p>wspomaga trawienie i spalanie tłuszczu,</p>
<p>chroni nawet przed problemami z pamięcią, cukrzycą i złamaniami (pomaga utrzymać korzystną gęstość kości).</p>
<p>Kolor herbaty ma jednak znaczenie. Duże. W zależności od naszych konkretnych potrzeb, warto wybrać najlepszą. Podpowiadamy, jak to zrobić.</p>
<p>poprzednie 1/7następne</p>
