<p>Serbska Cerkiew oferuje aplikację do smartfonów</p>
<p>Mocno trwająca przy tradycji serbska Cerkiew dotrzymuje też kroku technologicznym nowinkom. Poinformowała, że wierni mogą ściągnąć z jej stron internetowych darmową aplikację do smartfonów, pozwalającą na korzystanie z modlitewnika.</p>
<p>Zbiór prawosławnych modlitw można ściągnąć ze strony Cerkwi serbskiej (www.spc.rs) na iPhone'a lub telefon wyposażony w system Android. Modlitwy będą dostępne w języku cerkiewnosłowiańskim, używanym w Cerkwi jako język liturgiczny - powiedział dziennikowi Politika współpracujący z eparchią belgradzką Milosz Antonijević.</p>
<p>- Jesteśmy w stanie przygotować aplikację po serbsku, ale decyzja należy do Cerkwi - dodał Antonijević.</p>
