<p>Jesteś tu: Strona głównaSport Koszykówka Sensacyjna wygrana koszykarek Odry Brzeg</p>
<p>Dodano: 7 stycznia 2012, 19:47  Autor: Marcin Sagan Nasz zespół pokonał we własnej hali wicelidera ekstraklasy - ROW Rybnik 68:61.</p>
<p>Ukraińska rozgrywająca Odry Inna Kochubei (z piłką) zdobyła najwięcej punktów dla brzeskiego zespołu. (fot. Roman Baran /archiwum)</p>
<p>Odra Brzeg - ROW Rybnik 68:61 (14:25, 22:14, 16:6, 16:16)</p>
<p>Odra: Kochubei 19 (3x3), Daniel 10 (1x3), Starling 9 (2x3), Żyłczyńska 15 (3x3), Ellis 11 - Małaszewska 3, Buszta 1. Trener Wadim Czeczuro.</p>
<p>ROW: Radwan 11 (2x3), Skorek 4, Harris 8 (2x3), Fitz 6, Rack 13 (1x3) - Suknarowska 7 (1x3), Morawiec 2, Dosty 6, Rickeviciute 4. Trener Kazimierz Mikołajec.</p>
<p>Takiego rozstrzygnięcia trudno się było spodziewać. Rybniczanki w dotychczasowych 14 meczach doznały tylko trzech porażek i są prawdziwą rewelacją rozgrywek. Odra natomiast w 13 meczach wygrała tylko trzy razy. Za większość rozegranych spotkań nasza drużyna zbierała jednak dobre oceny, bo trzeba pamiętać, że jej skład jest wąski, a klub zmaga się kłopotami finansowymi.Na dobrą ocenę brzeżanki zasłużyły choćby po meczu I rundy w Rybniku, kiedy to przegrały różnicą zaledwie 10 punktów (55:65).</p>
<p>Sobotnie spotkanie rozpoczęło się zgodnie z oczekiwaniami. Przyjezdne dość wysoko wygrały pierwszą kwartę i wydawało się, że będą kontrolować przebieg wydarzeń na parkiecie. Tymczasem w drugiej odsłonie brzeżanki zniwelowały większość strat, a w trzeciej zagrały popisowo w obronie. W czwartej kwarcie rybniczanki za wszelką cenę starały się zmienić bieg wydarzeń, ale emocjonujący mecz zakończyć się zwycięstwem Odry. Naszym zawodniczkom za tę wygraną należą się wielkie brawa.</p>
