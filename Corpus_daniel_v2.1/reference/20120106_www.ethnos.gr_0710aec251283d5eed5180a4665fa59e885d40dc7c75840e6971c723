<p>Ο εφιάλτης της ηπατίτιδας</p>
<p>Πρόκειται για μία «ύπουλη» ασθένεια. Μεγάλος αριθμός ασθενών δεν έχουν καθόλου συμπτώματα ή είναι τόσο ήπια, που δεν τα αντιλαμβάνονται</p>
<p>Πιο απειλητική απ' όσο νομίζουμε είναι η ηπατίτιδα. Εκατοντάδες χιλιάδες Ελληνες είναι φορείς και πολλοί από αυτούς δεν το γνωρίζουν καν. Με τον όρο ηπατίτιδα περιγράφεται η φλεγμονή του ήπατος, η οποία οφείλεται συνήθως σε ιούς ή άλλα αίτια.</p>
<p>Ο εφιάλτης της ηπατίτιδας</p>
<p>Μεγάλος αριθμός πασχόντων δεν έχουν καθόλου συμπτώματα ή είναι τόσο ήπια, που δεν είναι σε θέση να τα αντιληφθούν. Το σημερινό «Εθνος - Υγεία» επιχειρεί να αναδείξει ένα σημαντικό πρόβλημα Δημόσιας Υγείας, για το οποίο οι επιστήμονες κρούουν τον κώδωνα του κινδύνου.</p>
<p>Πρόκειται -σημειώνουν- για μία «ύπουλη» ασθένεια, η οποία μπορεί να εξελιχθεί προοδευτικά και να οδηγήσει σε σοβαρή ηπατοπάθεια. Οπως συμβαίνει στις περισσότερες παθήσεις, η έγκαιρη διάγνωση μπορεί να βελτιώσει σημαντικά τα αποτελέσματα της θεραπείας.</p>
<p>Ακόμη πιο σημαντική είναι η πρόληψη της ηπατίτιδας, η οποία μπορεί να επιτευχθεί εάν γνωρίζουμε τους τρόπους μετάδοσης. Η βελτίωση των κοινωνικών και οικονομικών συνθηκών στην Ελλάδα έχει μειώσει δραματικά τα κρούσματα της ηπατίτιδας Α.</p>
<p>Σε έξαρση, όμως, είναι οι αιματογενώς μεταδιδόμενες ηπατίτιδες, όπως συμβαίνει με όλα τα σεξουαλικώς μεταδιδόμενα νοσήματα.</p>
