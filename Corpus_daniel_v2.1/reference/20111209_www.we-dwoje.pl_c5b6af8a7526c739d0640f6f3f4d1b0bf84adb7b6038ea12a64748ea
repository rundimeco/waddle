<p>Wiosenno-letnie trendy na Fashion Week Poland</p>
<p>Nowy sezon wkroczył na wybiegi Polskiego Tygodnia Mody. To jedyne w swoim rodzaju takie wydarzenie w Polsce. To właśnie tutaj swoje nowe kolekcje pokazali najlepsi polscy projektanci oraz młodzi utalentowani debiutanci. Perspektywa nowego sezonu, czołowi designerzy, atmosfera wybiegu i rytm dyktowania trendów, wzbudziły niepowtarzalne emocje.</p>
<p>Aleja projektantów to główne wydarzenie Fashionphilosophy Fashion Week Poland. Prezentuje polską arenę mody i esencję trendów na nadchodzący sezon. Tym razem swoje kolekcje zaprezentowali m.in.: Paprocki&Brzozowski;, Agnieszka Maciejak, Łukasz Jemioł, Natalia Jaroszewska, Agata Wojtkiewicz, Dawid Tomaszewski, Joanna Klimas, Bohoboco i Zuo Corp..</p>
<p>Po raz kolejny kolekcja Kazar zdobyła uznanie projektantów i towarzyszyła głównym pokazom mody. W showroomie można było zobaczyć wybrane modele butów, które doskonale wpisują się w modowe tendencje nadchodzącego sezonu. Już wkrótce pojawią się one w nowej wiosenno-letniej kolekcji Kazar.</p>
<p>Na wybiegach 43 pokazów zapanowała różnorodność form, tkanin i inspiracji. Przedstawiamy główne tendencje zaprezentowane podczas Fashion Week Poland, które wpłyną na kształt trendów w nadchodzącym wiosenno-letnim sezonie:</p>
<p>Inspiracje dzikim lądem, kulturą plemienną, bezdrożami Australii i egzotycznym klimatem Afryki, przybiorą kształt zwierzęcych motywów, frędzli, drapieżnych krojów i skór o surowym wyglądzie, Kobiecość, zwiewność, naturalność, lekkie jedwabie i szyfony ubrane w subtelne pastele i delikatne desenie, Geometryczne cięcia, proste linie, wyraziste szwy oraz technika patchworku, Podkreślenie kontrastów w tkaninie, formie, kolorze stąd częste zestawienia: skóra-jedwab, przezroczystość-maskowanie, geometryczne kroje-płynność materiału, sztywne pleksi-miękkie tkaniny, biel-czerń itp., Printy czyli kolorowe nadruki abstrakcyjne, florystyczne lub zwierzęce będą nawiązywać do inspiracji, Transparentność zaznaczona w obecności szyfonu, perforacji, wycinanek i koronek, Kolorystyka oparta na mocnym kontraście barw lub bardzo jasna, pastelowa, przybierająca ciepłe odcienie. W pokazach dominowały: biel, pastele, ochra, pomarańcz, niebieski, beż, brąz, czerń, złoto, Długość długości nierówna czyli połączenie długości mini z maxi dzięki asymetrii.</p>
<p>Podsumowując, kolorystyka przybierze neutralne i ciepłe odcienie. W połączeniu z geometrycznym krojem będzie jednak eksponowała silne kontrasty barw. Kluczowe znaczenie zaczną mieć wzory i printy. Lekkie i zwiewne sylwetki będą rywalizować z tymi, które bazują na starannie zestawionych przeciwieństwach.</p>
