<p>Sinopec kupi udziały Devon Energy za 2,2 mld dolarów</p>
<p>PAP - 03-01-2012 19:51</p>
<p>Chińska grupa energetyczna Sinopec poinformowała we wtorek, że za 2,2 miliarda dolarów kupi od koncernu Devon Energy jedną trzecią udziałów w pięciu projektach wydobywczych gazu łupkowego i ropy łupkowej w Stanach Zjednoczonych.</p>
<p>Sinopec International Petroleum Exploration & Production Corp (SIPC), oddział Sinopec Group, zapłaci 30 proc. (900 mln USD) w gotówce, a pozostałe 70 proc. (1,6 mld USD) kwoty spłaci dostawami ropy i gazu. Całość chiński gigant ma zapłacić do końca 2014 roku.</p>
<p>Koncern Devon Energy "podpisał porozumienie z SIPC, która zainwestuje 2,2 miliarda dolarów w zamian za jedną trzecią udziałów firmy Devon w pięciu nowych projektach łupkowych" - napisano w komunikacie. Jak sprecyzowano, chodzi o złoża Tuscaloosa Marine, Niobrara, Mississippian, Ohio Utica Shale i basen Michigan.</p>
