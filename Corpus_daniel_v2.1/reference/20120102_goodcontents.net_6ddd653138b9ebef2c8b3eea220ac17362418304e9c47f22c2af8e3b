<p>Jak ryż trafił pod strzechy?</p>
<p>Ryż każdego rodzaju jest tak popularny we wszystkich kuchniach europejskich, że czasami zapominamy skąd tak naprawdę pochodzi. Adaptując go do potrzeb kuchni narodowej odkrywamy, że jest to jedno z najbardziej uniwersalnych ziaren. Jednak, aby trafić na polskie stoły, ryż przebyć musiał bardzo długą drogę.</p>
<p>Historia tego ziarna rozpoczyna się 5 000 lat przed naszą erą na terenach dzisiejszych Chin. Już wtedy traktowano go jako główny składnik pożywnej diety. Ryż zawiera bowiem mnóstwo dodających energii węglowodanów, błonnik i wiele składników mineralnych. Z biegiem lat uprawa szlachetnego ziarna rozprzestrzeniła się na okoliczne tereny: Indie oraz Egipt, a następnie dotarł do Europy. Hiszpanie oraz Włosi nie wiedzieli jak uprawiać ryż, musieli więc transportować go z odległych zakątków świata, co było bez wątpienia kosztowną praktyką. Pozwolić sobie mogli na niego wówczas jedynie najbogatsi.</p>
<p>Dzięki XV-wiecznym eksperymentom z uprawą, ryż jest obecnie produktem powszechnym. Pola ryżowe założone przez Galeazzo Sforzę i jego brata pomogły rozwinąć i upowszechnić jego uprawę w całej Europie. Gdy sposoby dbania o uprawy ryżu zostały opanowane, eksperymentatorzy rozpoczęli próby obróbki ziaren. Dzięki temu dziś mamy ryż biały, brązowy, basmati, jaśminowy i wiele innych. Każdy rodzaj zawiera charakterystyczne tylko dla siebie składniki, witaminy i związki mineralne, pomagające utrzymać organizm w dobrej kondycji.</p>
<p>Co więcej, łatwość i szybkość przyrządzania ryżu czyni z niego podstawę wielu polskich dań. Zamiast bambusa dodajemy do niego mięso, które zawinięte w liście kapusty tworzy popularne gołąbki. Bardzo chętnie kładziemy na kanapki ryż zmieszany z cebulą, koncentratem pomidorowym i rybami, czyli znany wszystkim paprykarz. Dzieci natomiast przepadają za ryżem na słodko, podanym z owocami i koktajlem lub serem białym i cukrem. Jego smak bowiem doskonale komponuje się zarówno z ostrymi przyprawami, jak i łagodniejszymi, za to słodszymi aromatami.</p>
<p>Aby podkreślić zapożyczony, jednak obecnie typowo polski charakter ryżu, firma Konpack stworzyła limitowaną serię ,,Wiejska Spiżarnia”, zawierającą produkty, będące podstawą naszej kuchni narodowej, a więc kasze i ryże. Każda porcja zamknięta jest w wygodnej saszetce, którą wystarczy wrzucić do wrzącej wody i ugotować na sypko. Dalsze przygotowanie zależy tylko i wyłącznie od naszej inwencji kulinarnej.</p>
<p>Łagodny smak ryżu sprawił, że stał się on podstawą kuchni prawie w każdym zakątku świata, a dzięki walorom prozdrowotnym zyskał wielu sympatyków wśród osób dbających o zdrowe odżywianie.</p>
<p>Dziś Wiejska Spiżarnia prezentuje:</p>
<p>Papryka faszerowana</p>
<p>• 4 żółte papryki</p>
<p>• ryż (1 torebka)</p>
<p>• mięso mielone (300 g)</p>
<p>• cebula (1 sztuka)</p>
<p>• rosół instant</p>
<p>• oliwa</p>
<p>• jajko</p>
<p>• sól, czarny pieprz mielony</p>
<p>Umyte strąki papryki oczyścić z nasion, obgotować w posolonym wrzątku 10 minut. W tym czasie ugotować ryż na pół sypko. Cebulę pokrojoną w kostkę zeszklić na gorącym oleju, ostudzić. Masę z ryżu, zeszklonej cebuli i mięsa mielonego doprawić solą, pieprzem, dodać jajko surowe i dokładnie wymieszać. Wypełnić obgotowane i wystudzone strąki papryki przygotowaną masą, umieścić w naczyniu żaroodpornym, podlać rosołem i wstawić do nagrzanego do 170oC piekarnika. Piec około 40 minut.</p>
