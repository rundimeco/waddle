<p>Συναγερμός για κρούσματα ιλαράς σε Βούλγαρους</p>
<p>Δεκάδες κρούσματα ιλαράς σε νεαρούς Βούλγαρους που απασχολούνται σε αγροτικές εποχικές εργασίες έχουν παρουσιασθεί το τελευταίο διάστημα σε διάφορες περιοχές του Νομού Ηλείας.</p>
<p>Δεκάδες κρούσματα ιλαράς σε νεαρούς Βούλγαρους που απασχολούνται σε αγροτικές εποχικές εργασίες έχουν παρουσιασθεί το τελευταίο διάστημα σε διάφορες περιοχές του Νομού Ηλείας. Το γεγονός έχει προκαλέσει ανησυχία στις υγειονομικές αρχές του νομού, καθώς στη Βουλγαρία βρίσκεται σε εξέλιξη επιδημία ιλαράς, η οποία και ξεκίνησε από μετακινούμενους Ρομά πληθυσμούς.</p>
<p>Η εξανθηματική μεταδοτική νόσος έχει καταγραφεί σε δύο δημοτικά διαμερίσματα του Δήμου Αμαλιάδας, τα Δουνέικα και το Χάβαρι, όπου κατοικούν Βούλγαροι. Μάλιστα οι ασθενείς νοσηλεύτηκαν στα νοσοκομεία του Πύργου και της Αμαλιάδας, ενώ έγινε γενικός εμβολιασμός όσων Βούλγαρων διαμένουν στα δύο δημοτικά διαμερίσματα, προκειμένου να ανακοπεί η αύξηση των κρουσμάτων. Oπως τόνισε ο αντινομάρχης, αρμόδιος για θέματα υγείας, Αντώνης Καράμπελας, «σε πρώτη φάση στόχος είναι να προλάβουμε τη διασπορά της νόσου, που είναι από τις περισσότερο μεταδοτικές ασθένειες».</p>
