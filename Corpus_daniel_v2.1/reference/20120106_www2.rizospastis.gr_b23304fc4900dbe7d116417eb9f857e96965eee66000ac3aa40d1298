<p>Πλούσια ανταλλαγή εμπειριών και απόψεων</p>
<p>Ολοκληρώνονται σήμερα οι εργασίες</p>
<p>Ολοκληρώνονται σήμερα στην έδρα της ΚΕ του ΚΚΕ, οι εργασίες της 13ης Διεθνούς Συνάντησης των Κομμουνιστικών και Εργατικών Κομμάτων που ξεκίνησαν την Παρασκευή με τη συμμετοχή αντιπροσώπων 76 κομμάτων από 58 χώρες (κάποια από τα 83 κόμματα που είχαν αρχικά δηλώσει συμμετοχή για διάφορους λόγους δεν μπόρεσαν να παραβρεθούν στην Αθήνα). Η Διεθνής Συνάντηση φιλοξενήθηκε για φέτος στην Αθήνα μετά από 13 χρόνια αφότου πρωτοξεκίνησε με πρωτοβουλία του ΚΚΕ και πραγματοποιήθηκε για 7 συνεχή χρόνια στην Ελλάδα. Ακολούθησε ένα «ταξίδι» σε 4 ηπείρους και 5 πόλεις (Λισαβόνα, Μινσκ, Σάο Πάολο, Νέο Δελχί, Τσουάνι (Νότια Αφρική). Το θέμα της Συνάντησης είναι: «Ο Σοσιαλισμός είναι το μέλλον. Η διεθνής κατάσταση και η εμπειρία των κομμουνιστών 20 χρόνια μετά την αντεπανάσταση στην ΕΣΣΔ. Τα καθήκοντα για την ανάπτυξη της ταξικής πάλης σε συνθήκες καπιταλιστικής κρίσης, ιμπεριαλιστικών πολέμων, των σύγχρονων λαϊκών αγώνων και εξεγέρσεων, για τα εργατικά - λαϊκά δικαιώματα, την ενίσχυση του προλεταριακού διεθνισμού και του αντιιμπεριαλιστικού μετώπου, για την ανατροπή του καπιταλισμού και την οικοδόμηση του Σοσιαλισμού».</p>
<p>Οι εργασίες της Συνάντησης, που παρακολουθεί πολυμελής αντιπροσωπεία του ΠΓ και της ΚΕ του ΚΚΕ, άνοιξαν με την ομιλία της Αλέκας Παπαρήγα (σε επόμενες σελίδες δημοσιεύεται ολόκληρη) και ακολούθησε συζήτηση και ανταλλαγή απόψεων των κοινών και των διαφορετικών.</p>
<p>Τα κόμματα που συμμετέχουν στη Συνάντηση είναι τα εξής κατά αλφαβητική σειρά: Κομμουνιστικό Κόμμα Αζερμπαϊτζάν, Κομμουνιστικό Κόμμα Αιγύπτου, Κομμουνιστικό Κόμμα Αλβανίας, Κόμμα Δημοκρατίας και Σοσιαλισμού Αλγερίας, Κομμουνιστικό Κόμμα Αρμενίας, Κομμουνιστικό Κόμμα Αυστραλίας, Εργατικό Κόμμα Βελγίου, Κομουνιστικό Κόμμα Βενεζουέλας, Κομμουνιστικό Κόμμα Βιετνάμ, Κομμουνιστικό Κόμμα Βραζιλίας, Βραζιλιάνικο Κομμουνιστικό Κόμμα, Κομμουνιστικό Κόμμα Βρετανίας, Νέο Κομμουνιστικό Κόμμα Βρετανίας, Κομμουνιστικό Κόμμα Βουλγαρίας, Κόμμα Βουλγάρων Κομμουνιστών, Γαλλικό Κομμουνιστικό Κόμμα, Γερμανικό Κομμουνιστικό Κόμμα, Ενοποιημένο Κομμουνιστικό Κόμμα Γεωργίας, Κομμουνιστικό Κόμμα στη Δανία, Κομμουνιστικό Κόμμα Δανίας, Κομμουνιστικό Κόμμα Ελλάδας, Κομμουνιστικό Κόμμα ΗΠΑ, Κομμουνιστικό Κόμμα Ινδίας, Κομμουνιστικό Κόμμα Ινδίας (Μαρξιστικό), Κόμμα Τουντέχ του Ιράν, Κομμουνιστικό Κόμμα Ιρλανδίας, Εργατικό Κόμμα Ιρλανδίας, Ιορδανικό Κομμουνιστικό Κόμμα, Κομμουνιστικό Κόμμα Ισπανίας, Κομμουνιστικό Κόμμα των Λαών της Ισπανίας, Κόμμα των Κομμουνιστών της Καταλανίας, Κόμμα Ιταλών Κομμουνιστών, Κομμουνιστικό Κόμμα Καναδά, Κόμμα Εργατών Κορέας, Κομμουνιστικό Κόμμα Κούβας, Σοσιαλιστικό Εργατικό Κόμμα Κροατίας, ΑΚΕΛ - Κύπρος, Λαϊκό Επαναστατικό Κόμμα Λάος, Σοσιαλιστικό Κόμμα Λετονίας, Λιβανέζικο Κομμουνιστικό Κόμμα, Σοσιαλιστικό Λαϊκό Μέτωπο - Λιθουανία, Κομμουνιστικό Κόμμα Λουξεμβούργου, Κομμουνιστικό Κόμμα Μάλτας, Κομμουνιστικό Κόμμα Μεξικού, Εργατικό Κόμμα Μπαγκλαντές, Κομμουνιστικό Κόμμα Μπαγκλαντές, Κομμουνιστικό Κόμμα Νορβηγίας, Νοτιοαφρικάνικο Κομμουνιστικό Κόμμα, Νέο Κομμουνιστικό Κόμμα Ολλανδίας, Ουγγρικό Εργατικό Κομμουνιστικό Κόμμα, Κομμουνιστικό Κόμμα Ουκρανίας, Ενωση Κομμουνιστών Ουκρανίας, Κόμμα Λαού Παλαιστίνης, Παλαιστινιακό Κομμουνιστικό Κόμμα, Κομμουνιστικό Κόμμα Πακιστάν, Παραγουανικό Κομμουνιστικό Κόμμα, Περουβιάνικο Κομμουνιστικό Κόμμα, Κομμουνιστικό Κόμμα Περού (Κόκκινη Πατρίδα), Κομμουνιστικό Κόμμα Πολωνίας, Πορτογαλικό Κομμουνιστικό Κόμμα, Κομμουνιστικό Κόμμα Μακεδονίας (ΠΓΔΜ), Ρουμανικό Κομμουνιστικό Κόμμα, Κομμουνιστικό Κόμμα Ρωσικής Ομοσπονδίας, Κομμουνιστικό Εργατικό Κόμμα Ρωσίας - Επαναστατικό Κόμμα Κομμουνιστών, Κομμουνιστικό Κόμμα Σοβιετικής Ενωσης, Ενωση Κομμουνιστικών Κομμάτων - ΚΚΣΕ, Νέο Κομμουνιστικό Κόμμα Γιουγκοσλαβίας, Κόμμα Κομμουνιστών Σερβίας, Κομμουνιστικό Κόμμα Σρι Λάνκα, Κομμουνιστικό Κόμμα Σουηδίας, Συριακό Κομμουνιστικό Κόμμα, Συριακό Κομμουνιστικό Κόμμα (Ενωμένο), Κομμουνιστικό Κόμμα Βοημίας - Μοραβίας (Τσεχία), Κομμουνιστικό Κόμμα Τουρκίας, Κόμμα Εργασίας (ΕΜΕΡ) - Τουρκία, Κομμουνιστικό Κόμμα Φινλανδίας.</p>
<p>Επίσης, χαιρετιστήρια μηνύματα στη Συνάντηση απέστειλαν τα εξής 8 κόμματα: ΚΚ Αργεντινής, ΚΚ Βαλονίας (Βέλγιο), ΚΚ Βολιβίας, Ιρακινό ΚΚ, Λαϊκό Σοσιαλιστικό Κόμμα Μεξικού, ΚΚ Νεπάλ (Ενοποιημένο Μαρξιστικό Λενινιστικό), ΚΚ Ουρουγουάης, Φιλιππινέζικο ΚΚ - 1930.</p>
