<p>Πέθανε ο Αμερικανός σαξοφωνίστας Σαμ Ρίβερς</p>
<p>Κυκλοφόρησε πολλά επαναστατικά άλμπουμ με την εταιρεία Blue Note</p>
<p>Ο Αμερικανός σαξοφωνίστας Σαμ Ρίβερς, ένας από τους γίγαντες της free jazz, πέθανε από πνευμονία σε ηλικία 88 ετών στο Ορλάντο της Φλόριντα (νοτιοανατολικά), ανακοίνωσε η οικογένειά του.</p>
<p>Γεννημένος στην Οκλαχόμα (κέντρο) σε μια οικογένεια μουσικών, ο Σαμ Ρίβερς είχε αγκαλιάσει το κύμα της be-bop στη δεκαετία του 50 και έπαιξε με την Μπίλι Χόλιντεϊ, πριν συναντηθεί με τον Μάιλς Ντέιβις το 1964 και παίξει στο live Αλμπουμ του, "Miles in Tokyo", την ίδια χρονιά.</p>
<p>Κυκλοφόρησε πολλά επαναστατικά άλμπουμ με την εταιρεία Blue Note, συμπεριλαμβανομένου του "Fuchia Swing Song", και έπαιξε με τον μπασίστα Ντέιβ Χόλαντ και τον ντράμερ Τόνι Ουίλιαμς.</p>
