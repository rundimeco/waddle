<p>Μυστήριο η μακροζωία της</p>
<p>Παρότι οι χιμπαντζήδες είναι το πιο κοντινό εξελικτικά είδος προς τον άνθρωπο, το προσδόκιμο ζωής τους δεν έχει αυξηθεί. Σπανίως μπορούν να ξεπεράσουν την ηλικία των 50 χρόνων, ιδίως όταν ζουν ελεύθεροι στη φύση όπου είναι ευάλωτοι σε κάθε είδους μολυσματικές ασθένειες. Υπό καθεστώς αιχμαλωσίας οι χιμπαντζήδες ζουν περισσότερο από τους ελεύθερους συγγενείς τους επειδή τυγχάνουν προσεγμένης διατροφής και φαρμακευτικής περίθαλψης. Πρόσφατη έρευνα που έγινε σε ενήλικους χιμπαντζήδες υπό αιχμαλωσία διαπίστωσε ότι τα πιο συνηθισμένα αίτια θανάτου τους είναι οι καρδιακές παθήσεις, η πνευμονία, οι νεφρικές νόσοι, διάφοροι τραυματισμοί και η μηνιγγίτιδα. Παρατηρήθηκε επίσης ότι οι χιμπαντζήδες που ζουν υπό αντίστοιχες συνθήκες προσβάλλονται λιγότερο από καρκίνους και από νευροεκφυλιστικές ασθένειες.</p>
