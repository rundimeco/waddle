<p>Grypa – co musisz o niej wiedzieć</p>
<p>W ciągu roku na świecie zapada na nią nawet do 1,5 mld osób, umiera od 500 tys. do miliona. Na szczęście coraz więcej wiemy o tej chorobie i coraz lepiej umiemy z nią walczyć.</p>
<p>W ostatnich 10 latach chorowało na grypę ponad 2,5 min Polaków rocznie. Pod koniec października br. odnotowano 10613 zachorowań, podczas gdy w tym samym czasie w ubiegłym roku – 4305. Wirusem grypy A(H1N1)2009, potocznie nazywanej świńską, dotkniętych zostało na świecie 768030 osób, zmarło już prawie 7000. W Polsce zarejestrowano 193 przypadki zakażenia tym wirusem i żadnych ofiar śmiertelnych (dane PZH z 4 listopada 2009 r.).</p>
<p>Na grypę możemy zachorować wiele razy. Jej wirusy są niezwykle przebiegłe i co roku mutują. Dlatego odporność na chorobę trwa bardzo krótko. Za każdym razem atakuje nas nieco inny wirus i organizm od nowa musi się uczyć go pokonać. Jeśli układ odpornościowy jest osłabiony (np. u dzieci, chorych i osób starszych), zwyczajnie nie umie sobie z nim poradzić.</p>
<p>Trzy wirusy, setki podtypów i nowe mutacje</p>
<p>Grypę wywołują wirusy typu A, B i C. Dla nas najgroźniejszy jest wirus A (ma 140 podtypów), bo występuje też wśród zwierząt. W 1997 r. ptasi wirus grypy A (H1N1) przekroczył barierę gatunkową i zaatakował ludzi. Ponadto tylko ten typ wirusa może rozprzestrzenić się na cały świat, wywołując rozległą pandemię.</p>
<p>W ubiegłym stuleciu odnotowano trzy pandemie. Najgroźniejszą była grypa hiszpanka (1918-1919), która spowodowała śmierć ok. 100 mln ludzi. Dla porównania ofiar trwającej wówczas I wojny światowej było „tylko” 9 mln. Grypa azjatycka (1957-1958) pochłonęła ok. miliona ofiar śmiertelnych, podobnie jak następna grypa Hongkong (1968-1970).</p>
<p>Epidemia występuje na danym obszarze, nie wychodząc poza jeden kontynent, i w określonym czasie, a liczba zachorowań jest większa niż w poprzednich latach. Epidemie powtarzają się co 1-3 lata. W Polsce jedna z największych epidemii grypy miała miejsce w 1998 r., gdy zachorowało 2,5 mln osób.</p>
<p>Wirus typu B powoduje epidemie – mają one mniejszy niż pandemie zasięg i łagodniejszy przebieg. Typ C jest przyczyną niegroźnej choroby, podobnej do przeziębienia i występuje najrzadziej.</p>
<p>W tym sezonie można spodziewać się wystąpienia jednocześnie grypy sezonowej i tzw. świńskiej. Nie wiadomo jeszcze, jakie będą skutki spotkania się tych dwóch rodzajów wirusów. Najgroźniejsza perspektywa to powstanie w wyniku mutacji nowego szczepu łub podtypu wirusa, którego wytworzone w organizmie człowieka przeciwciała nie będą w stanie rozpoznać.</p>
<p>Świńska grypa: pierwsza pandemia XXI wieku</p>
<p>Wywołuje ją nowy podtyp wirusa A – A(H1N1)2009, który jest niezwykle zjadliwy, bardzo łatwo przenosi się z człowieka na człowieka i szybko rozprzestrzenia się po całym wiecie. Pierwsze zachorowania na świńską grypę odnotowano w kwietniu 2009 r. w Meksyku, a już 11 czerwca br. Światowa Organizacja Zdrowia (WHO) ogłosiła ją pierwszą pandemią XXI w.</p>
<p>Wirus grypy A(H1N1) powstał na skutek wymiany materiału genetycznego między wirusami grypy świńskiej, sezonowej i ptasiej. Początkowo przypuszczano, że chorobą można zarazić się tylko od świń, stąd jej potoczna nazwa „grypa świńska”. Jednak szybko okazało się, że wirus błyskawicznie przenosi się też z człowieka na człowieka.</p>
<p>Do tej pory najwięcej przypadków grypy A(H1N1) obserwuje się w Azji, obu Amerykach i Australii. Większość zachorowań w Polsce to zawleczenia z krajów objętych szerzeniem się wirusa – na 166 potwierdzonych zakażeń tylko w wyniku kontaktu z osobami chorymi na terenie naszego kraju, u 3 osób nie ustalono źródła zakażenia (dane 30 września br.).</p>
<p>Tak jak grypa sezonowa, nowa grypa szerzy się drogą kropelkową i ma podobne objawy – gorączka, dreszcze, bóle mięśniowo- stawowe, kaszel, 25-30 proc. chorych ma biegunkę i wymioty). Najczęściej przebiega łagodnie. Leczy się ją tak samo jak grypę sezonową. Jeśli nie ma wskazań medycznych, chory nie musi leżeć w szpitalu zakaźnym.</p>
<p>Łatwe zakażenie, wiele groźnych powikłań</p>
<p>Wirus grypy przenosi się w kropelkach śliny, np. podczas rozmowy. Odbywa się to błyskawicznie. Gdy chory kichnie, wirus w ciągu 1/10 sekundy dociera do celu odległego o 5 metrów. Możliwe jest też przeniesienie go przez bezpośredni kontakt, np. picie z tej samej szklanki, podanie ręki, a także poprzez dotyk dłońmi przedmiotów, na którym znajduje się wydzielina dróg oddechowych osoby chorej.</p>
<p>Od zakażenia do wystąpienia pierwszych symptomów mija zwykle od 2 do 3 dni. Dorosły najbardziej zaraża przez pierwsze 3-5 dni. Dziecko rozsiewa zarazki nawet tydzień.</p>
<p>Gdy wirus znajdzie się w nabłonku nosa, gardła, tchawicy, oskrzeli, zaczyna w ciągu 4-6 godzin intensywnie się rozmnażać, uszkadzając lub niszcząc jego rzęski. W ten sposób osłabia pierwszą linię obrony, torując drogę różnym drobnoustrojom, co w konsekwencji prowadzi do wtórnych zakażeń bakteryjnych.</p>
<p>Zarówno wirus grypy, jak i wnikające wraz z nim bakterie mogą dostać się przez układ krwionośny do innych miejsc w organizmie. Do najczęstszych powikłań grypy należy zapalenie płuc, oskrzeli, u małych dzieci oskrzelików, a także zapalenie ucha środkowego, zatok.</p>
<p>Czasem w następstwie grypy dochodzi do zapalenia mięśnia sercowego i osierdzia, opon rdzeniowo-mózgowych lub mózgu. Powikłania pogrypowe zwykle wymagają specjalistycznego leczenia w szpitalu. Grypa może także zaostrzyć przebieg choroby przewlekłej, szczególnie astmy, wieńcówki, niewydolności krążenia, nerek. Zwiększa ryzyko udaru mózgu.</p>
<p>Zdarzają się też odrzuty przeszczepów, pogorszenie choroby Parkinsona, nasilenie napadów padaczkowych, psychoz, utrata słuchu.</p>
<p>Coroczne szczepienie: twoja tarcza obronna</p>
<p>W ubiegłym sezonie w naszym kraju zaszczepiły się tylko 52 osoby n; 1000, tj. 5,2 proc. populacji. A to oznacza, że jesteśmy w ogonie Europy: według danych z 2004 r. zajęliśmy pod tym względem 24. miejsca w Europie na 30 krajów.</p>
<p>Szczepionka zawiera fragmenty „zabitego” wirusa grypy, więc po jej podaniu na pewno nie zachorujemy. Bardzo rzadko pojawiają się natomiast ogólne odczyny poszczepienne przypominające objawy grypy (bóle kostno-stawowe, rozbicie), ale nie wolno ich mylić z chorobą.</p>
<p>Ze względu na to, że wirusy grypy podlegają bardzo częstym zmianom genetycznym, przed każdym sezonem przygotowuje się nową szczepionkę. Naukowcy są w stanie niemal w 100 proc. przewidzieć typy, jakie zaatakują w danym roku.</p>
<p>Skąd to wiadomo? Z analizy wymazu z gardła pobieranego u osób zarażonych grypą. Wyniki z krajowych ośrodków naukowych wysyłane są do kilku takich placówek na świecie. Tam porównuje się szczepy wyizolowane w poszczególnych populacjach, wybiera podtypy dominujące i z nich komponuje się szczepionkę.</p>
<p>Dlatego kupując szczepionkę w aptece należy sprawdzić, czy jest ona ważna na aktualny sezon grypowy. Zdarza się, że skład szczepionki bywa tak sam jak kiedyś. Ale nie świadczy to o tym ,że nie do apteki trafiły stare preparaty, tylko jest dowodem, że dany szczep pojawił się na nowo.</p>
<p>Szczepionka przeciw grypie nie zabezpiecza przed nią w 100 proc. Może się bowiem darzyć, że organizm nie wytworzy przeciwciał lub wyprodukuje ich za mało albo zaatakuje nas jakiś inny podtyp wirusa. Jednak w ogromnym stopniu zmniejsza prawdopodobieństwo wystąpienia choroby, a w przypadku zachorowania łagodzi dolegliwości i chroni przed powikłaniami.</p>
