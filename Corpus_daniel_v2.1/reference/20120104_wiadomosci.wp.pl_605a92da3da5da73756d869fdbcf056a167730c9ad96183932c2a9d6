<p>Michał Deskur za Adama Rapackiego?. RMF FM, wp.pl | dodane (10:54)</p>
<p>"Wątpimy, czy nowy zastępca szefa MSW zna specyfikę pracy służb mundurowych". Tak funkcjonariusze, z którymi rozmawiał reporter RMF FM, komentują informacje, że nowym wiceministrem spraw wewnętrznych zostanie Michał Deskur. Wczoraj premier odwołał ze stanowiska wiceszefa resortu Adama Rapackiego i powołał dwóch nowych urzędników. Oficjalnie ich nazwiska poznamy dziś przed południem.</p>
<p>Wideo</p>
<p>"Kto nie chciał tańczyć" z ministrem Rapackim?</p>
<p>Zapowiadana dymisja wiceministra MSW Adama Rapackiego budzi obawy opozycji. - To sygnał, że coś jest nie w porządku z bezpieczeństwem na Euro 2012, za które odpowiadał wiceminister. Najwidoczniej minister Cichocki uznał, że przygotowania...</p>
<p>Funkcjonariusze nie kryją zdziwienia, że ich służby ma nadzorować człowiek, który zaczął sprawdzać się w polityce dopiero przed miesiącem. Nie ma żadnego doświadczenia w administracji publicznej - mówią policjanci i BOR-owcy w rozmowie z reporterem RMF FM. Co więcej, jest mało prawdopodobne, by znał specyfikę funkcjonowania służb mundurowych.</p>
<p>REKLAMA</p>
<p>Czytaj dalej</p>
<p>Personalia nowych wiceministrów zostaną przedstawione na konferencji prasowej. Jeden z wiceministrów - według informacji dziennikarza RMF - ma się zajmować służbami mundurowymi, a drugi - systemami informatycznymi CEPiK i PESEL.</p>
<p>Michał Deskur, od niedawna członkowi gabinetu politycznego ministra spraw wewnętrznych Jacka Cichockiego, prawdopodobnie będzie odpowiadał za ponad 100-tysięczną rzeszę policjantów i funkcjonariuszy BOR. Problem w tym, że Deskur to człowiek stosunkowo młody (38 l.), z niewielkim doświadczeniem urzędnika państwowego. Jest specjalistą od księgowości. Ma doświadczenie biznesowe, które zdobywał we Francji, pracując w firmie audytorskiej.</p>
<p>Drugi z wiceministrów - jak twierdzą rozmówcy RMF FM - jest spoza MSW. Wiadomo jednak że pracuje w administracji rządowej.</p>
<p>Adam Rapacki został odwołany przez premiera na wniosek szefa MSW Jacka Cichockiego. Oficjalne powody dymisji wciąż nie są znane.</p>
