<p>Zmęczona wątroba potrzebuje wsparcia z natury
</p>
<p>Smakołyki, wykwintne potrawy, pyszne desery, drinki alkoholowe – to nie tylko radość dla podniebienia, ale także kłopot dla wątroby. Bynajmniej nie oznacza to, że masz rezygnować z przyjemności czerpanej ze spożywania ulubionych potraw i napojów. Zastosuj preparat wspomagający pracę twojej wątroby i ciesz się smakiem ulubionych potraw.
</p>
<p>Dlaczego wątroba się „buntuje”?
</p>
<p> Wątroba, pomimo tego, że nie jest narządem, który bezpośrednio uczestniczy w procesach trawiennych, ma istotne znaczenie dla ich przebiegu. Podstawowymi zadaniami wątroby są: 
</p>
<p>syntetyzowanie (enzymów, czynników krzepnięcia krwi, żółci), metabolizowanie (węglowodanów, puryn, aminokwasów), detoksykacja (neutralizacja toksyn), filtracja (usuwanie zbędnych organizmowi substancji), magazynowanie (witamin i mikroelementów). 
</p>
<p> W przypadku przejedzenia, spożycia nadmiernej ilości alkoholu, zatrucia – wątroba nie jest w stanie sprostać powierzonym jej funkcjom. Wówczas konieczne jest wsparcie. Najbezpieczniej będzie, jeśli wspomniane wsparcie będzie miało naturalne pochodzenie.
</p>
<p>Po zjedzeniu jakich potraw wątroba może się „zbuntować”?
</p>
<p> Nasz organizm nie radzi sobie z pewnymi potrawami, lub nawet bardziej dodatkami do potraw, którymi się delektujemy. Ciężkostrawna dieta opiera się głównie na potrawach mięsnych, przyrządzonych w dużej ilości tłuszczu; makaronach, na których wręcz rozpływa się serek; zupach, w których „oka” tłuszczu z trudem walczą o wolną przestrzeń, czy rozgotowanych ziemniakach polewanych sosami na bazie wywarów mięsnych. Najłatwiej powiedzieć, że potrawa, po której czujemy się ociężali, źle wróży naszej wątrobie. Nie zapominajmy, że smakowicie wyglądające desery, udekorowane sporą ilością bitej śmietany i jeszcze dodatkowo polane słodkimi sosami, czy drinki alkoholowe, bazujące na słodzonych napojach, także nie służą zdrowiu naszej wątroby.
</p>
<p>Jakie objawy mogą świadczyć o tym, że twoja wątroba nie funkcjonuje właściwie?
</p>
<p> Przede wszystkim możesz odczuwać bóle po prawej stronie pod żebrami (w tak zwanym prawym boku). Uczucie jest nieprzyjemne i uciążliwe – występując nawet przez kilka dni. Może pojawiać się zarówno po obfitym posiłku, ale nie tylko. Kolejne objawy wskazujące na problemy wątrobowe to wzdęcia, gazy, zaparcia. Ponadto należy zwrócić uwagę na wyniki badań poziomu cholesterolu i trójglicerydów, które mogą zasugerować, że wątroba nie nadąża z metabolizmem.
</p>
<p>Co zrobić, żeby nie rezygnować z ulubionych potraw?
</p>
<p> Dietę zawsze można lekko zmodyfikować, ale nie każdy potrafi odmówić sobie ukochanych posiłków. Jeżeli nie potrafisz oprzeć się wspaniale wyglądającym potrawom (które jak sądzisz, mogą nie być lekkostrawne), stosuj leki ziołowe wspomagające regenerację wątroby. 
</p>
<p>Wybierz lek, a nie suplement diety
</p>
<p> Czy dla pacjenta powinno mieć to jakiekolwiek znaczenie? Oczywiście, że tak. Zasadniczą różnicą pomiędzy lekami i suplementami diety jest gwarancja ich składu oraz działania. Suplementy nie wymagają szeregu badań, potwierdzających ich skuteczność i bezpieczeństwo stosowania, które są niezbędne dla procesu rejestracji leków. Zatem decydując się na lek, mamy gwarancję jego jakości i potwierdzoną skuteczność działania.
</p>
<p>Jaki składnik leków wspomoże pracę wątroby?
</p>
<p> Będąc substancją naturalnego pochodzenia, może być stosowane bez większych ograniczeń czasowych (w przeciwieństwie do większości leków syntetycznych).  Posiada właściwości hepatoprotekcyjne, czyli ochronne dla komórek wątroby – hepatocytów. Między innymi dlatego, że jest związkiem o charakterze antyutleniacza (przeciwutleniacza), a więc związkiem neutralizującym negatywny wpływ wolnych rodników. Obecność dużych ilości wolnych rodników jest niebezpieczna, ponieważ prowadzi do uszkodzenia błon komórkowych wielu narządów, w tym także wątroby. Należy pamiętać, że procesy zachodzące w wątrobie stanowią źródło syntezy wolnych rodników. Można zatem stwierdzić, że wątroba pozbawiona przeciwutleniaczy jest w stanie stanowić sama dla siebie zagrożenie. Sylimaryna ponadto ogranicza proces stłuszczenia wątroby, którego konsekwencją jest marskość wątroby. Zdolność przeciwdziałania marskości wątroby opiera się na pozytywnym wpływie sylimaryny na przemiany tłuszczów, które zachodzą w tym narządzie. Działa żółciotwórczo, a dzięki temu usprawnia procesy trawienne. Równocześnie nie dopuszcza do zastoju żółci w drogach żółciowych. Szczególnie istotną właściwością sylimaryny jest zdolność do obniżania frakcji LDL, czyli tak zwanego „złego cholesterolu”. Utrzymujący się podwyższony poziom „złego cholesterolu”, skutkuje rozwojem miażdżycy. Miażdżyca jest zaliczana do tak zwanych chorób cywilizacyjnych, czyli wynikających z rozwoju cywilizacji. Niestety sama miażdżyca nie jest najpoważniejszą konsekwencją podwyższonego poziomu cholesterolu, bowiem może on skutkować udarem mózgu, zawałem serca, a nawet śmiercią.  Sylimaryna nie tylko wzmacnia komórki wątrobowe, ale także usprawnia ich regenerację. Z tego też powodu jest zalecana po kuracjach antywirusowych, czy innych formach terapii silnymi lekami. 
</p>
<p> Nie obawiaj się wzdęć, bólu wątroby, czy zaparć i nie rezygnuj z ulubionych potraw. Pamiętaj, że możesz wspomagać swoją wątrobę regularnie stosując sylimarynę - w aptekach znajdziesz przynajmniej kilka preparatów posiadających ją w swoim składzie (Sylimarol, Syliflex, Silivit, Sylicynar, Sylimax, Legalon). Zapewnisz jej wówczas lepszą regenerację, ochronę i pomoc w obciążających ją procesach metabolizmu i detoksykacji organizmu. 
</p>
