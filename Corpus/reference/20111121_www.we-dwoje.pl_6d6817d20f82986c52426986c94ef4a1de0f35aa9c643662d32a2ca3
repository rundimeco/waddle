<p>Skuteczne metody flirtu stosowane przez mężczyzn
</p>
<p>Jak flirtują mężczyźni? Jakie stosują techniki uwodzenia? I czy te zabiegi są skuteczne? Pewna firma kosmetyczna pokusiła się o profesjonalne badania na ten temat.
</p>
<p> Na podstawie badań przeprowadzonych na próbie 1000 osób w wieku 18-25 w Polsce Podział na 7 regionów 11 metod flirtowania. Na podstawie badania jakościowego zdefiniowano 11 metod flirtowania, którymi posługują się mężczyźni. Większość sposobów częściej znanych jest kobietom, rzadziej mężczyznom. Średnio kobiety są świadome istnienia 7 metod, mężczyźni – 5.
</p>
<p> Żartowniś – kreatywny, zabawny, nie można się z nim nudzić. Charakteryzuje go luz, poczucie humoru, skupienie na chwili. Przy nim można oderwać się od dnia codziennego.
</p>
<p> Romantyk-opiekun – uczuciowy, troskliwy, rozumiejący. Przy nim każda kobieta poczuje się bezpieczna.
</p>
<p> Człowiek sukcesu – elegancki mężczyna w dobrze skrojonym garniturze i szybkim samochodzie. Flirtując ukazuje perspektywę lepszego, ułożonego, szczęśliwego życia. Indywidualista-pasjonat-podróżnik – nietypowe zajęcie, różnorodne zainteresowania, ciekawe hobby. Flirtuje w oryginalny sposób, stawiając na nowość i aktywność. Intelektualista-artysta – w mężczyźnie flirtującym w ten sposób można odnaleźć pasję, szeroką wiedzę, zaangażowanie w kulturę. Flirt na pewno będzie pobudzał umysł i duszę. Szpaner – to bardziej podryw niż flirt. Pragnie zaimponować kasą, samochodem, markowym zegarkiem. Zdecydowany na osiągnięcie celu. Paker-mięśniak – również jasno dąży do określonego celu. Podrywa na muskularny wygląd, siłę, sport. Gangster – pokazuje kobiecie, że potrafi rozwiązać każdy problem. Ma nieograniczone kontakty. Lanser – prestiż, elitarność, markowe gadżety. Demonstruje swój status społeczny. Bywa w dobrym towarzystwie. Imprezowicz – zna trendy, muzykę i kogo należy. Pewność siebie i arogancja to jego cechy charakterystyczne. Flirtuje przede wszystkim poprzez zabawę. Bad boy-buntownik – niezależny, pewny siebie. Flirtując ukazuje perspektywę lekkiego życia, pełnego przygód.
</p>
<p> • W oczach kobiet dobrze wypadają żartownisie i romantycy. Lubią ludzi sukcesu, pasjonatów i intelektualistów. Zdecydowanie odrzucają szpanerów, pakerów i gangsterów. Nie są raczej zainteresowane flirtem z lanserem. Średnią sympatią cieszą się imprezowicze i buntownicy.
</p>
<p> • Najlepiej znaną, najczęściej wykorzystywaną, a zarazem najskuteczniejszą metodą jest żartowniś - kreatywny, zabawny, nie można się z nim nudzić. Ta metoda jest także najbardziej akceptowalną zarówno przez kobiety, jak i mężczyzn. Tego typu flirt to przede wszystkim zabawa, oderwanie się od dnia codziennego. Dotyczy głównie krótkotrwałych relacji wśród młodych osób.
</p>
<p> • Kolejną niemal równie popularną i skuteczną metodą jest romantyk-opiekun – uczuciowy, troskliwy, rozumiejący. Romantyczny typ flirtu to uczuciowość, zrozumienie i troska. Flirt jest tu również w dużej mierze skierowany na krótkotrwałe relacje z przyjacielską, spontaniczną i „normalną” dziewczyną.
</p>
<p> • Połowie kobiet zdarzało się doświadczać flirtu na imprezowicza a także na szpanera. Mężczyźni niechętnie przyznają się to tego typu metod, do imprezowicza przyznaje się co czwarty badany, do szpanera co dziesiąty. Imprezowicz podrywa „na obycie”, orientuje się w najnowszych trendach, zna kogo należy, jest pewny siebie, ale bywa też arogancki. Flirt ma na celu przede wszystkim luz i zabawę.
</p>
<p> • Szpaner, paker i gangster to najczęściej odrzucane metody flirtu, zarówno przez kobiety, które nie chciałyby by flirtowano z nimi w ten sposób, jak i mężczyzn, którzy nie chcieliby wykorzystywać tych metod.
</p>
<p> • Szpaner to bardziej typowy podryw niż flirt. Dziewczynę wyrywa się na kasę, samochód, zegarek. W zachowaniu szpanera brakuje finezji, za to jasno dąży do określonego celu. Zainteresowany jest przede wszystkim wyrachowanymi kobietami, które mają podobny stosunek do relacji damsko-męskich, tzw. blachary, maskotki.
</p>
<p> • Gangster próbuje zaimponować kobiecie poprzez ukazanie swoich kontaktów oraz możliwości załatwienia spraw niemożliwych. Potrzeby dotyczące flirtu są analogiczne do tych, które posiadają szpaner i paker.
</p>
<p> • W grupie metod odrzucanych jest też lanser. Kobietom nie podoba się ta metoda, uważają ją za żenującą, nie chciałyby, żeby flirtowano z nimi w ten sposób, jednocześnie stosunkowo wysoko oceniają jej skuteczność. Lanser pragnie imponować swoim wyglądem, strojem. Jego atuty to markowe gadżety i elitarne towarzystwo. Zdecydowanie demonstruje swój wysoki status społeczny. W kręgu zainteresowań lansera są kobiety wyniosłe i zarozumiałe, które oczekują luksusowego życia i są zainteresowane dłuższym związkiem.
</p>
<p> • Człowiek sukcesu, pasjonat oraz intelektualista to metody rzadko wykorzystywane ale z dużym potencjałem – akceptowane, zdaniem mężczyzn także skuteczne. Mimo iż zdaniem kobiet ich skuteczność jest na średnim poziomie, uważają je za fajne i imponują im. Rzadkie wykorzystanie tych metod prawdopodobnie jest związane z wiekiem i pozycją społeczną respondentów. Wiarygodne stosowanie tych metod wymaga sporego zasobu wiedzy i osiągnięć.
</p>
<p> • Samiec alfa-człowiek sukcesu. Podczas flirtu rozwija perspektywę lepszego, ułożonego i szczęśliwego życia. Elegancja, dobrze skrojony garnitur, szybki samochód, pasja doskonale opisują człowieka sukcesu, który flirtuje przede wszystkim z humorzastymi kobietami, oczekującymi luksusowego życia, ale też liczącymi na dłuższy związek.
</p>
<p> • Pasjonat-podróżnik imponuje kobietom nietypowymi zajęciami, swoim hobby, czymś oryginalnym. Ten typ flirtu charakteryzuje raczej starszą grupę badanych (22-25 lat). Zależy im na oryginalności i niezależności. Dziewczyna, z którą najchętniej flirtują to osoba, szukająca partnera do dyskusji, głębszej relacji, autentyzmu, powagi, czasem sukcesu.
</p>
<p> • Intelektualista-artysta. Wiedza, intelekt i sztuka to główne obszary tego typu flirtu. Intelektualista jest dobrze zorientowany w kulturze i sztuce, chętnie dzieli się swoją wiedzą z osobą, z którą flirtuje. Szuka partnera do dyskusji.
</p>
<p> • Bad boy to przeciętna metoda, zarówno jeśli chodzi o akceptację, jak i jej efektywność. Buntownik-bad boy stawia przede wszystkim na bycie niegrzecznym, niezależnym. Jest pewny siebie, pragnie lekkiego życia pełnego przygód i adrenaliny i taki też jest typ tego flirtu. Nastawiony jest na relację z przyjacielską i pełną życia dziewczyną, która jest spontaniczna i zorientowana na krótkotrwałe relacje.
</p>
<p> Żartownisie i romantycy poflirtują w każdym regionie
</p>
<p> • Najpopularniejszą i jednocześnie najbardziej pożądaną metodą podrywu według kobiet jest metoda na żartownisia. Panowie chcą zaprezentować siebie jako kreatywnych, zabawnych mężczyzn, z którymi panie nie będą się nudzić.
</p>
<p> • Respondenci lubią też flirtować romantycznie. Ten rodzaj kontaktu charakteryzuje uczuciowość, zrozumienie i troska.
</p>
<p> • Obydwie metody oceniane są przez kobiety jako najprzyjemniejsze i najbardziej imponujące. Kobiety chciałyby, aby flirtowano z nimi przede wszystkim właśnie w ten sposób. Natomiast panowie, wyczuwając potrzeby pań, pragną umieć flirtować jako romantyk i żartowniś, ale również jako intelektualista-artysta i człowiek sukcesu.
</p>
<p> • Mężczyźni sympatię kobiet widzą oczywiście po stronie najlepiej postrzeganych metod: żartowniś, romantyk, człowiek sukcesu, ale panowie także uważają, że kobiety lubią flirt z wykorzystaniem taktyki imprezowicza. Do efektywnych sposobów mężczyźni zaliczają również szpanera i pasjonata.
</p>
<p> • Kobiety wśród najskuteczniejszych metod wymieniają żartownisia, romantyka i człowieka sukcesu. Dość często wskazują też na buntownika. Gorzej niż mężczyźni oceniają taktykę szpanera.
</p>
<p> Odrzucane metody flirtu
</p>
<p> • Szpaner, paker, lanser i gangster to metody, które cieszą się najmniejszą popularnością wśród kobiet i jednocześnie najczęściej są oceniane jako żenujące. Kobiet nie chciałyby, aby w ten sposób z nimi flirtowano.
</p>
<p> • Bardziej przychylni dla tego typu metod są mężczyźni. Najmniejszą sympatią wśród panów cieszy się taktyka szpanera, ale paker, lanser i przede wszystkim gangster są zdecydowanie lepiej postrzegane przez mężczyzn. Panowie również wyżej niż kobiety oceniają przychylność płci pięknej do tego typu taktyk.
</p>
<p> • Zaskakujące jest, że metody, które są przez wszystkich respondentów postrzegane najgorzej, w wynikach skuteczności zajmują dość wysokie pozycje i nie odbiegają znacznie od innych sposobów.
</p>
