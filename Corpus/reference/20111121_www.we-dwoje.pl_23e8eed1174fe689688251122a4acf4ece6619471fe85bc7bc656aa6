<p>Erotyczna wycieczka - dokąd się wybrać?
</p>
<p> Strona 1 z 9 
</p>
<p>Jak urozmaicić swoje życie seksualne i dodać mu tej iskry, która już powoli dogasa? Seksowna bielizna, filmy erotyczne, studiowanie Kamasutry? Tym razem proponujemy coś zupełnie innego. Wybierzcie się na erotyczną wycieczkę.
</p>
<p> Seks i podróże. Dwie przyjemności, które warto łączyć. Szczególnie, kiedy w związku i sypialni daje się odczuć zefirek nudy. Koronkowe majtki już nie cieszą, a fabuła filmów erotycznych wydaje wam się przewidywalna i nuda? Wysłużony egzemplarz Kamasutry pokrył się warstewką kurzu? Rzućcie w kąt te wszystkie akcesoria. Pora na nowe emocje. Wybierzcie się na erotyczną wycieczkę! Dosłownie lub metaforycznie. Oto miniprzewodnik po erotycznych trasach. Nie musicie poruszać się krok w krok po szlaku, czasem warto się zgubić i odkryć coś samemu. Wyruszamy!
</p>
<p>Muzea Erotyki</p>
<p>Muzea to nuda i co wspólnego ma muzeum z seksem?! - jeśli tak właśnie myślisz, czas to zmienić. W najbliższym czasie planujecie podróż do Warszawy, Pragi, Berlina, Paryża, Amsterdamu lub Barcelony? To świetnie! Będziecie mieć niepowtarzalną okazję, by dodać waszym wyjazdom nieco pikanterii. Między innymi w tych miastach istnieją bowiem Muzea Erotyki. Co można w nich znaleźć? Erotyczne „dzieła sztuki” - edukacyjne, interaktywne, czasem dziwaczne i śmieszne. Z pewnością jednak inspirujące. Dowiecie się, jak „to” robią w różnych częściach świata</p>
<p>Pierwsze polskie muzeum erotyki!</p>
<p>Dla wielbicieli nieco mocniejszych wrażeń, proponujemy wycieczkę do wioski rybackiej Husavik na Islandii, gdzie mieści się Islandzkie Muzeum Fallologiczne, w którym można obejrzeć unikatową kolekcję dwustu penisów różnych gatunków ssaków. Albo do St. Petersburga, gdzie znajduje się Muzeum Penisa, w którym można „podziwiać” ludzkie członki zakonserwowane w formalinie, a wśród nich... penis Rasputina!</p>
<p>Love Land – park miłości</p>
<p>Muzea was nudzą? Wolicie aktywnie spędzać czas na świeżym powietrzu? Może powinniście odwiedzić Love Land – słynny park miłości na wyspie Jeju w Południowej Korei. Tematem przewodnim parku jest seks. Zobaczycie tam wiele interesujących i jakże inspirujących rzeźb prezentujących pozycje seksualne, interaktywnych (s)eksponatów, a także obejrzycie edukacyjne filmy. Podobno pomysł na park miłości podsunęło samo życie. Piękna wyspa i sprzyjający klimat od dawna przyciągały tam wiele par, które zachęcone inspirującą okolicą, z ochotą oddawały się igraszkom erotycznym. Nie mieliście pomysłu na podróż poślubną? To już macie!</p>
<p>Seksturystyka</p>
<p>Kontrowersyjna, choć coraz popularniejsza forma spędzenia urlopu. Coś w sam raz dla singli i par poszukujących mocnych wrażeń. Powstają nawet specjalne kurorty, które za cel turystyczny stawiają sobie orgazmy swoich gości. W niektórych obiektach można swobodnie paradować nago, w innych – dołączyć do grupy swingersów czy nawet pooglądać inne pary uprawiające seks. Dla każdego coś miłego. Więcej o seksturystyce, w artykułach:</p>
<p>Wyznania seks-turystów</p>
<p>Seksturystyka kobiet</p>
<p>Seksturystyka na Bali po „Jedz, módl się i kochaj”</p>
<p>W plener</p>
<p>Jeśli w waszym budżecie nie przewidzieliście funduszy na tak dalekie erotyczne eskapady, nic nie szkodzi. Wystarczy, że wykorzystacie zasoby własnej wyobraźni! Park nocą, ukwiecona łąka, przydrożny parking? Czemu nie! Świeże powietrze i nowe miejsce z pewnością podziałają na was inspirująco. Seks w plenerze jest jak lifting dla związku. Ekscytujący, namiętny i wzbudzający ochotę na więcej. W poszukiwaniu pomysłu na igraszki poza domem, odsyłamy do lektury:</p>
<p>Seks w plenerze</p>
<p>Poza sypialnię</p>
<p>Wiadomo, seks w łóżku jest wygodny. Ciepły, miły i od razu po nim można zasnąć w swoich objęciach. Ale bywa... nudny, o czym dobrze wiedzą pary z długim stażem. Warto spróbować przenieść erotyczne igraszki na inne obszary waszego lokum. Zawsze marzył wam się seks pod prysznicem? Na kuchennym stole? Na dywaniku w salonie? Stwórzcie dwie osobne mapy waszego mieszkania lub domu, z zaznaczonymi miejscami, gdzie chcielibyście się kochać. Porównajcie wasze mapy. Pokrywają się? To świetnie! Wasze fantazje się różnią? Jeszcze lepiej, tym sposobem macie dwa razy więcej pomysłów na miłosne eskapady, bez opuszczania własnego domu.</p>
<p>Śladami dawnych orgazmów</p>
<p>Pamiętacie wasze pierwsze wspólne erotyczne uniesienia? Pierwsze pocałunki, seks, orgazm? Gdzie i kiedy to było? Przypomnijcie sobie dokładnie. A najlepiej, jeśli to tylko możliwe, wybierzcie się razem w te miejsca i spróbujcie odegrać te scenki, zakopane głęboko w pamięci. Jak było wtedy, a jak jest teraz? Czy wasze życie erotyczne ewoluowało? Inspiracja do długiej i szczerej rozmowy – gwarantowana! A co potem? Kto wie, może zechcecie wycieczki śladami dawnych orgazmów na stałe wpisać w harmonogram waszych miłosnych rytuałów.</p>
<p>Do sex-shopu marsz!</p>
<p>Nigdy nie byliście razem w sex-shopie? Właściwie dlaczego? Wstyd, zahamowania, zakłopotanie? Nawet jeśli erotyczne zabawki wydają wam się śmieszne, warto się przełamać. Banalna z pozoru wyprawa do sklepu z akcesoriami erotycznymi może zamienić się w spontaniczną grę wstępną. Może coś, co tam zobaczycie was zainspiruje? Wzbudzi iskrę? Albo chociaż spowoduje uśmiech na waszych twarzach? Nawet jeśli uznacie, to całkowicie was nie kręci, spróbujcie. Nie musicie kupować wyszukanych zabawek erotycznych, ale może chociaż olejek do masażu, który wykorzystacie wieczorem, dzieląc się swoimi wrażeniami z wycieczki?</p>
<p>Palcem po...</p>
<p>...erotycznej mapie ciała partnera lub partnerki. Wersja ekonomiczna. Nie wymaga żadnych nakładów finansowych, wystarczą dobre chęci. Środek transportu? Niekonieczny. Nocleg? Własne łóżko. Prowiant nieobowiązkowy, choć mile widziany. Jak rozpocząć erotyczną wycieczkę po ciele partnera lub partnerki? Na początek, jak na dobrze zorganizowanego podróżnika przystało, warto zapoznać się z materiałami informacyjnymi na temat miejsca destynacji, a więc z ciałem partnera. A później, punkt po punkcie eksplotować każdy zakątek. Do wyznaczenia trasy może posłużyć bita śmietana, polewa czekoladowa lub miód. Będzie słodko i ekscytująco. Kiedy jedna strona skończy, zamieńcie się rolami. A po powrocie na ziemię, sporządźcie zapiski z podróży. Napiszcie, gdzie byliście, co zobaczyliście, jak się wtedy czuliście i w które miejsca warto wracać częściej, a które należy omijać szerokim łukiem. Tym sposobem stworzycie unikatowe mapy waszych ciał, do których będzie można wracać, zawsze kiedy w waszej sypialni powieje nudą. Dobra zabawa gwarantowana! A aspekt edukacyjny – bezcenny!</p>
