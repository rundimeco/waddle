<p> Οι διακοπές δεν βοηθούν την κατάθλιψη </p>
<p> Πηγή: Express.gr 07/11/11-14:15</p>
<p> Οι διακοπές μπορεί να επιτείνουν την κατάθλιψη και οι ειδικοί προειδοποιούν όσους έχουν συμπτώματα κατάθλιψης να μην λαμβάνουν άδεια.</p><p> Ο επικεφαλής ενός γερμανικού ιδρύματος που βοηθάει τους πάσχοντες από κατάθλιψη, καθηγητής Ούλριχ Χέγκερλ, εξηγεί ότι η κατάθλιψη έχει την τάση να "ταξιδεύει μαζί με τον πάσχοντα" και προσθέτει ότι "η εμπειρία γίνεται ακόμη πιο επώδυνη όταν κάποιος είναι μακριά από το σπίτι του."</p>
<p> Οπως λέει ο ίδιος, οι πάσχοντες από κατάθλιψη συχνά αισθάνονται κατάκοποι στη διάρκεια της ημέρας και θέλουν να κοιμούνται πολύ ελπίζοντας ότι θα ξυπνήσουν το άλλο πρωί με καλύτερη διάθεση.</p>
<p> Η αλήθεια όμως είναι, σύμφωνα με τον Χέγκερλ, ότι ο ύπνος και οι διακοπές συχνά επιδεινώνουν την κατάσταση. Εκτός από την διάθεση για ύπνο, συχνά συμπτώματα κατάθλιψης είναι η απόγνωση και η αδυναμία να λειτουργήσει κάποιος στην καθημερινή του ζωή.</p>
<p> Επιπλέον υπάρχουν και σωματικά συμπτώματα, όπως για παράδειγμα έντονοι πονοκέφαλοι και πόνοι στην πλάτη. "Η κατάθλιψη τείνει να καθιστά ανυπόφορα όλα τα σωματικά προβλήματα, ακόμη κι αν κάποιος τα έχει αποδεχτεί ως μέρος της καθημερινής του ζωής," εξηγεί ο καθηγητής και τονίζει ότι μετά τη διάγνωση ο ασθενής δεν θα πρέπει με κανέναν τρόπο να εγκαταλείπει την δουλειά του όσο λαμβάνει θεραπεία.</p>
<p> Οι υπερβολικές ώρες εργασίας σπανίως αποτελούν αιτία κατάθλιψης. Αντίθετα ως πιθανές αιτίες είναι οι σημαντικές αλλαγές στη ζωή ενός ανθρώπου, όπως μία απώλεια-- ακόμη και φαινομενικά θετικά γεγονότα όπως οι διακοπές ή η επιτυχία σε εξετάσεις. "Κάποιες φορές δεν υπάρχει σαφής αιτία," σχολιάζει ο Χέγκερλ.</p>
