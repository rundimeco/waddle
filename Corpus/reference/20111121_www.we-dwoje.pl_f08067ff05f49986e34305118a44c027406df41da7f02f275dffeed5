<p>Wróżby andrzejkowe > Tradycje i obyczaje</p>
<p>Trudno powiedzieć, od jak dawna obchodzimy Andrzejki. Najstarsza literacka wzmianka o tym święcie pochodzi z 1557 roku. Jednakże korzenie tego święta mogą sięgać głębiej. Bo wróżby praktykowano już od starożytności. W końcu to najlepszy sposób na to, by dowiedzieć się, co niesie przyszłość.
</p>
<p> Na świętego Andrzeja błyska pannom nadzieja, bo właśnie tego dnia można się dowiedzieć - czy, kiedy i z kim stanie się na ślubnym kobiercu. W odpowiedzi na te pytania pomaga kilka wróżb.
</p>
<p>ANDRZEJKOWE WYŚCIGI BUTÓW
</p>
<p> Ta najbardziej popularna wymaga ściągnięcia buta. Wyścigi zaczynamy od najbardziej oddalonego od drzwi miejsca w pokoju. Buty układamy gęsiego, tak aby pięta jednego dotykała przodu drugiego. Przekładamy je tak długo, aż w końcu któryś z nich przekroczy próg... Co wtedy? Właścicielka zwycięskiego bucika już może zacząć planować wesele, bo wkrótce ziści się jej największe marzenie!
</p>
<p>CZTERY FILIŻANKI
</p>
<p> Inna wróżba mająca na celu wyłonienie przyszłej panny młodej wymaga użycia czterech kubeczków, obrączki, medalika i monety. Wszystkie trzy przedmioty przykrywamy kubeczkami, tak, aby uczestnicy zabawy tego nie widzieli. I z bijącym sercem losujemy! Co oznacza każdy z przedmiotów?
</p>
<p> Noc Andrzeja św. przyniesie nam narzeczonego! Tylko, jak poznać jego imię? Na to też jest rada! Z kartki papieru wycinamy serce, które wypełniamy imionami chłopaków (ewentualnie dziewczyn - wszystko zależy od tego, czy szukamy narzeczonego czy narzeczonej). Serce odwracamy, tak, żeby nie widzieć imion, i przekłuwamy je szpilką. Potencjalny narzeczony będzie obdarzony imieniem, które upolujemy. Jeśli nie przekłujemy żadnego imienia, oznacza to, że na miłość trzeba będzie jeszcze trochę poczekać...
</p>
<p>WRÓŻENIE Z OBIEREK JABŁKA
</p>
<p> W ustaleniu imienia przyszłego ukochanego pomaga też wróżba z użyciem jabłka. Do tej zabawy potrzebujemy tyle jabłek, ilu jest jej uczestników. Każdy obiera jabło starając się uzyskać jak najdłuższą obierzynę (skórka przerwana kolejny etap wróżby odsłania). Potem wróżący zamyka oczy, myśląc o miłości, przez lewe ramię rzuca za siebie skórkę. Kształt jaki ona przybierze, wskazuje na literę, od której będzie zaczynać się imię przyszłego wybrańca serca.
</p>
<p>W LUSTRZE UJRZYSZ JEGO TWARZ
</p>
<p> Skoro już znamy imię ukochanego, może warto poznać jego oblicze? Aby wykonać tę wróżbę potrzebujemy lustra, czerwonej świecy i odrobiny samotności. Świecę zapalamy z myślą o świętym Andrzeju, po to, aby zesłał nam dobrą wróżbę. Siadamy na przeciw lustra, uważnie się w nie wpatrujemy, tak długo, aż w końcu ukaże się nam twarz przyszłego oblubieńca.
</p>
<p>SZPILKA PRAWDY
</p>
<p> 7 lub 13 szpilek wkładamy do kubka i potrząsamy nim. Następnie wysypujemy je na stój pokryty obrusem tak długo, aż wśród nich rozpoznamy którąś z liter:
</p>
<p> Oj dadaże, oj babaże, niechaj przyszłość się ukaże, czary mary, wosku lanie, co ma stać się, niech się stanie! Czym byłyby Andrzejki bez lania wosku?
</p>
<p> Do tej wróżby potrzebujemy miski z wodą, świeczki i klucza. Przez dziurkę od klucza lejemy na wodę roztopiony wosk. Gdy wosk zastygnie, podnosimy go, trzymamy pionowo między zapaloną świecą a jasną ścianą i interpretujemy cień, który się nam objawi...
</p>
<p> postać mężczyzny lub serce - w niedługim czasie spełni się marzenie o miłości rycerz lub jeździec na koniu - wyjdziesz za mąż lub zakochasz się w wojskowym (dla chłopaka oznacza to, że będzie w przyszłości pracował w służbach mundurowych) gwiazda - zdobycie majątku i szczęśliwe życie kwiat - czeka cię przyjemna niespodzianka pierścień - zaręczyny pies, kot - nie decyduj się pochopnie na nowy związek uczuciowy sowa, lis, zawalony dom - zbliżające się niebezpieczeństwo jabłko - symbol życia, zdrowia i mądrości most - zbuduj most i pójdź na kompromis małpa - dwuznaczna sytuacja, fałszywy przyjaciel pszczoła - wytrwała praca, która przyniesie sukces jeśli w misce z wodą oprócz dużych figur pojawią się także okrągłe kropeczki oznacza to pieniądze
</p>
