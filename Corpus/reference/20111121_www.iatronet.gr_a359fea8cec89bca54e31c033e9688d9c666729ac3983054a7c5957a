<p>Σαράντης: Ενισχύει το προϊοντικό του χαρτοφυλάκιο</p>
<p>Ημερομηνία δημοσίευσης: 17 Νοεμβρίου 2011</p>
<p>Στα πλαίσια της αναπτυξιακής στρατηγικής του και στοχεύοντας στην περαιτέρω ενίσχυση του προϊοντικού του χαρτοφυλακίου ο Όμιλος Σαράντη ανέλαβε από 02/11/2011 την αντιπροσώπευση των εμπορικών σημάτων KOLYNOS, ACT, DENIM, TESORI D ORIENTE, VIDAL και LEOCREMA.</p>
<p> Ειδικότερα, πρόκειται για προϊόντα περιποίησης προσώπου και σώματος που μέχρι στιγμής διένειμε η εταιρεία Notos Com. </p>
<p>Από 02/11/2011 για την αποκλειστική αντιπροσώπευσή τους υπεύθυνος είναι ο Όμιλος Σαράντη ο οποίος θα τα διανέμει στο υπάρχον δίκτυο διανομής του στην Ελλάδα και την Κύπρο, ενώ για την ανάληψη της αντιπροσωπείας ο Όμιλος δεν χρειάστηκε να καταβάλει κάποια δαπάνη. </p>
<p> Oι πωλήσεις που πραγματοποιήθηκαν από τα εν λόγω προϊόντα το 2010 ανέρχονται σε 1,1 εκ. ευρώ. </p>
